<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>frankenstein-19</title>
		<link href="../Styles/frankenste_idstyles.css" rel="stylesheet" type="text/css"/>
	</head>
	<body id="frankenstein" xml:lang="cs-CZ">
		<div>
			<p id="toc_marker-4-14" class="MLP-uroven2-kapitola">Kapitola 14</p>
			<p class="MLP-text-bez1radku">Teprve po delším čase jsem se seznámil s&#160;příběhem svých přátel. Zapůsobil na mě silným dojmem, protože mi objevil nový svět s&#160;neznámými okolnostmi, které mně&#160;– byl jsem tehdy nezkušený&#160;– připadaly zajímavé a&#160;fascinující.</p>
			<p class="MLP-text">Stařec se jmenoval de Lacey. Pocházel z&#160;urozené francouzské rodiny, žil mnoho let v&#160;blahobytu, vážen svými nadřízenými a&#160;milován sobě rovnými. Jeho syn sloužil v&#160;armádě rodné země a&#160;Agáta se stýkala s&#160;dámami z&#160;nejlepší společnosti. Ještě několik měsíců před mým příchodem žili obklopeni přáteli ve velkém a&#160;bohatém městě nazývaném Paříž a&#160;dopřávali si každé radosti, kterou může poskytnout ctnost, vytříbená mysl či vkus doprovázené přiměřeným jměním.</p>
			<p class="MLP-text">Jejich neštěstí zavinil Safiin otec. Byl to turecký obchodník, který mnoho let žil v&#160;Paříži. Z&#160;jakéhosi důvodu, který jsem nezjistil, stal se vládě nepohodlným. Právě v&#160;den, kdy k&#160;němu Safie přijela z&#160;Cařihradu, byl zatčen a&#160;vsazen do vězení. Potom byl postaven před soud a&#160;odsouzen k&#160;smrti. Nespravedlnost tohoto rozsudku byla zjevná, celá Paříž byla pohoršena, a&#160;podle všeobecného názoru byly příčinou rozsudku Turkovo náboženství a&#160;bohatství, nikoli zločin, z&#160;něhož byl obviňován.</p>
			<p class="MLP-text">Felix byl náhodou přítomen soudnímu jednání, a&#160;když <span>vyslechl</span> výrok soudu, zmocnil se ho rozhořčený odpor. V&#160;oné chvíli se slavnostně zapřisáhl, že obchodníka vysvobodí, a&#160;začal hledat nejlepší možnost. Po řadě marných pokusů získat přístup do vězení našel hustě zamřížované okno v&#160;nestřežené části věznice, kterým vnikalo světlo do kobky nešťastného muslima. Ten, spoután těžkými okovy, čekal zdrceně na vykonání krutého rozsudku. Felix se v&#160;noci dostavil k&#160;mříži a&#160;seznámil vězně se svými plány. Turek, pln údivu a&#160;radostného překvapení, snažil se slibem bohaté odměny podnítit osvoboditelovu horlivost. Felix jeho nabídku s&#160;pohrdáním odmítl. Když však spatřil krásnou Safii, která právě byla u&#160;otce na návštěvě a&#160;posunky dala Felixovi najevo hlubokou vděčnost, musel si chtě nechtě přiznat, že vězeň vlastní poklad, který by mu plně vynahradil námahu a&#160;nebezpečí.</p>
			<p class="MLP-text">Turek bystře postřehl, jak silně zapůsobil zjev jeho dcery na Felixovo srdce, a&#160;aby získal za všech okolností jeho pomoc, nabídl mu ji za manželku, jakmile bude dopraven do bezpečí. Felix byl příliš ušlechtilý, než aby přijal tuto nabídku, ale v&#160;duchu se s&#160;nadějí upjal na její případné uskutečnění jako na vyvrcholení štěstí, o&#160;jakém se mu ani nesnilo.</p>
			<p class="MLP-text">Přípravy na Turkův útěk pokračovaly a&#160;Felixovu horlivost ještě více povzbudilo několik dopisů krásné Safie, v&#160;nichž mu tlumočila své city. Dopisy jí psal jakýsi stařec, otcův služebník, který uměl francouzsky. Děkovala Felixovi vřele za zamýšlenou pomoc a&#160;současně si smutně stěžovala na vlastní osud.</p>
			<p class="MLP-text">Mám opisy těchto dopisů, protože se mi za pobytu v&#160;kůlně podařilo opatřit si psací náčiní a&#160;Felix s&#160;Agátou tyto dopisy měli často v&#160;rukou. Než se rozejdeme, dám ti je. Zjistíš z&#160;nich, že mé vyprávění je pravdivé, jenže teď, protože se slunce pomalu chýlí k&#160;západu, mám jen čas stručně ti říci jejich obsah.</p>
			<p class="MLP-text">Safie psala, že její matka byla pokřtěná Arabka, kterou Turci unesli a&#160;udělali z&#160;ní otrokyni. Svou krásou získala srdce Safiina otce a&#160;ten se s&#160;ní oženil. Mladá dívka psala nadšeně o&#160;matce, která, zrozena na svobodě, hrdě snášela potupný stav, k&#160;němuž byla odsouzena. Z&#160;dcery vychovala křesťanku, vštípila jí touhu po vzdělání a&#160;naučila ji samostatně myslet, což bylo stoupenkyním Mohamedovým zakázáno. Matka později zemřela, ale její zásady byly pevně zakotveny v&#160;Safiině mysli. Dívce se příčilo pomyšlení na návrat do Asie, kde by byla opět uvězněna mezi zdmi harému a&#160;směla by se zabývat jen pošetilými zábavami. Matčinou zásluhou si přivykla myslet a&#160;uvažovat a&#160;vyhlídky na takový osud shledala příliš trpké. Sňatek s&#160;křesťanem a&#160;pobyt v&#160;zemi, kde ženy smějí mít místo ve společnosti, ji velmi lákaly.</p>
			<p class="MLP-text">Noc před dnem popravy unikl Turek z&#160;vězení, a&#160;než se rozednilo, byl vzdálen mnoho mil od Paříže. Felix obstaral pasy na otcovo, sestřino i&#160;své jméno. Svého otce seznámil s&#160;plánem útěku. Otec mu chtěl pomoci, a&#160;tak pod záminkou delší cesty opustil dům a&#160;skryl se s&#160;Agátou v&#160;zapadlé pařížské čtvrti.</p>
			<p class="MLP-text">Felix provezl uprchlíky přes Francii až do Lyonu a&#160;pak přes Mont-Cenis do Livorna, kde se obchodník rozhodl vyčkat, až se mu naskytne vhodná příležitost k&#160;odjezdu do některé turecké državy.</p>
			<p class="MLP-text">Safie chtěla být s&#160;otcem až do chvíle jeho odjezdu. Turek znovu potvrdil svůj slib, že Safii dá Felixovi za manželku, a&#160;Felix zůstával proto s&#160;nimi. Celou dobu dlel ve společnosti Arabky, která k&#160;němu cítila prostou, něžnou náklonost. Rozmlouvali spolu prostřednictvím tlumočníka a&#160;někdy stačily pouhé pohledy. Občas mu Safie zpívala krásné písně své vlasti.</p>
			<p class="MLP-text">Turek nevznášel proti jejich vztahu námitky a&#160;navenek podporoval naděje mladých milenců, zatímco v&#160;duchu již zosnoval zcela jiný plán. Myšlenka, že by se jeho dcera měla provdat za křesťana, se mu protivila, bál se však Felixova hněvu, kdyby se snad k&#160;sňatku stavěl vlažně. Věděl totiž, že je dosud v&#160;moci svého osvoboditele, přestože jsou v&#160;Itálii. Felix ho totiž mohl kdykoli vydat italské policii. V&#160;duchu už probral tisíce plánů, které by mu umožnily prodloužit přetvářku tak dlouho, až jí už nebude třeba a&#160;až bude moci tajně dceru odvézt. Zprávy, které došly z&#160;Paříže, mu jeho záměr usnadnily.</p>
			<p class="MLP-text">Odsouzencův útěk velmi pobouřil francouzskou vládu a&#160;ta nešetřila námahy, aby odhalila a&#160;potrestala viníka. Felixův čin vyšel brzy najevo a&#160;de Lacey s&#160;Agátou byli uvrženi do žaláře. Když se tato zpráva donesla Felixovi, vytrhla ho z&#160;milostného opojení. Jeho starý slepý otec a&#160;něžná sestra jsou zavřeni v&#160;odporné kobce, zatímco on je na svobodě ve společnosti své lásky. Tato představa ho trýznila. Ujednal proto s&#160;Turkem, že v&#160;případě náhodného odjezdu ještě před jeho návratem ubytuje Safii v&#160;livornském klášteře, rozloučil se s&#160;krásnou Arabkou, spěšně odcestoval do Paříže a&#160;tam se vydal do rukou zákona v&#160;naději, že tak vysvobodí otce a&#160;sestru.</p>
			<p class="MLP-text">To se mu nepodařilo. Všichni tři zůstali ve vězení ještě pět měsíců; pak došlo k&#160;přelíčení. Na základě rozsudku jim bylo zabaveno celé jmění a&#160;byli odsouzeni k&#160;doživotnímu vyhnanství z&#160;rodné země.</p>
			<p class="MLP-text">Nalezli ubohé přístřeší v&#160;Německu, v&#160;domku, kde jsem se s&#160;nimi setkal. Brzy nato se Felix dozvěděl, že se proradný Turek, pro něhož on a&#160;jeho rodina tolik vytrpěli, projevil jako nečestný a&#160;hanebný člověk. Jakmile se totiž doslechl, že jeho osvoboditel byl odsouzen k&#160;chudobě a&#160;vyhnanství, opustil prý se svou dcerou Itálii a&#160;poslal Felixovi urážlivě nepatrný obnos, aby mu údajně poskytl pomoc pro jeho další životní cestu.</p>
			<p class="MLP-text">Tyto události Felixe trápily, a&#160;zřejmě proto mi připadal nejnešťastnější z&#160;celé rodiny v&#160;onen den, kdy jsem ho poprvé spatřil. Dokázal snášet chudobu a&#160;byl na ni hrdý, protože byla následkem dobrého skutku. Avšak Turkův nevděk a&#160;ztráta milované Safie byly mnohem trpčí a&#160;nenapravitelnější rány osudu. Teprve Safiin příjezd nalil do jeho duše útěchu.</p>
			<p class="MLP-text">Když do Livorna došla zpráva, že Felix byl zbaven svého postavení a&#160;majetku, nařídil Turek dceři, aby na nápadníka zapomněla a&#160;připravila se k&#160;návratu do vlasti. Safie byla příliš ušlechtilá a&#160;tento příkaz ji pobouřil. Dívka se pokusila otce přemlouvat, ale marně. Jen rozzlobeně odešel a&#160;opakoval jí svůj tyranský rozkaz.</p>
			<p class="MLP-text">Po několika dnech přišel Turek k&#160;dceři do pokoje a&#160;spěšně jí sdělil, že podle všech náznaků byl jeho pobyt v&#160;Livornu odhalen a&#160;že má být urychleně vydán francouzské vládě. Proto najal loď, která ho odveze do Cařihradu. Vypluje za několik hodin. Dceru chtěl nechat v&#160;péči důvěryhodného sluhy; měla za ním přijet, až nastane vhodná příležitost, a&#160;měla s&#160;sebou vzít větší část jeho majetku, který ještě nedorazil do Livorna.</p>
			<p class="MLP-text">Když Safie osaměla, uvažovala, jak se v&#160;této neočekávané situaci zachovat. Už jen myšlenka na život v&#160;Turecku jí byla odporná, stejně se tomu příčily její náboženství a&#160;city. Náhodou se jí dostalo do rukou několik otcových listin a&#160;z&#160;nich zjistila, že její ženich byl odsouzen k&#160;vyhnanství. Dozvěděla se i&#160;jméno místa, kde žil. Nějaký čas váhala, ale nakonec se rozhodla. Vzala si své šperky a&#160;trochu peněz a&#160;v&#160;doprovodu služebné, rozené Livorňanky, která však uměla turecky, odjela z&#160;Itálie do Německa.</p>
			<p class="MLP-text">Bez nesnází dorazili do města vzdáleného asi dvacet mil od místa, kde žil de Lacey s&#160;dětmi, ale tam služebná těžce onemocněla. Safie ji oddaně ošetřovala, ubohá dívka však zemřela a&#160;Arabka zůstala sama, bez znalostí místního jazyka a&#160;neobeznámená se zvyky země. Naštěstí se octla u&#160;dobrých lidí. Italka před smrtí jmenovala místo, kam měly namířeno, a&#160;bytná se postarala o&#160;to, aby se Safie bezpečně dostala do domku svého ženicha.</p>
		</div>
</body>
</html>