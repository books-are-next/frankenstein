<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>frankenstein-21</title>
		<link href="../Styles/frankenste_idstyles.css" rel="stylesheet" type="text/css"/>
	</head>
	<body id="frankenstein" xml:lang="cs-CZ">
		<div>
			<p id="toc_marker-4-16" class="MLP-uroven2-kapitola">Kapitola 16</p>
			<p class="MLP-text-bez1radku">Prokletý, třikrát prokletý stvořiteli! Proč jsem žil? Proč jsem v&#160;oné chvíli nezhasl jiskru života, jíž jsi mě tak zbytečně obdařil? Nevím, nezmocnilo se mě ještě zoufalství a&#160;mou jedinou myšlenkou byl hněv a&#160;touha po pomstě. Nejraději bych zničil domek i&#160;jeho obyvatele a&#160;jejich sténání a&#160;utrpení by mě naplnilo blahým uspokojením.</p>
			<p class="MLP-text">Když nastala noc, opustil jsem kůlnu a&#160;odešel do lesa. A&#160;tam, nebrzděn již strachem z&#160;odhalení, jsem hlasitým nářkem popustil uzdu svému žalu. Byl jsem jako divá zvěř, která unikne z&#160;pasti. Běžel jsem lesem jako rychlý jelen a&#160;ničil jsem vše, co mi přišlo do cesty. Strávil jsem strašnou noc. Studené hvězdy na mě výsměšně shlížely a&#160;stromy nade mnou rozpínaly své holé větve. V&#160;nesmírném tichu se tu a&#160;tam ozval sladký ptačí trylek. Všichni kromě mě odpočívali nebo se radovali. Jen já jsem v&#160;sobě jako Satan nesl peklo a&#160;při pomyšlení na lidskou zlobu jsem si přál vyrvat stromy z&#160;kořenů, šířit kolem zhoubu a&#160;zmar a&#160;pak se posadit a&#160;s&#160;uspokojením pohlížet na dílo zkázy.</p>
			<p class="MLP-text"><span>Za chvíli mě toto prudké hnutí mysli opustilo. Postupně jsem se unavil a&#160;v&#160;zoufalé bezmocnosti jsem klesl do vlhké trávy. Mezi milióny lidí nebyl nikdo, kdo by mě litoval nebo mi pomohl; měl jsem tedy já snad cítit laskavost k&#160;svým nepřátelům? Ne, a&#160;od onoho okamžiku jsem se rozhodl vést věčnou válku proti lidstvu, a&#160;především proti tomu, kdo mě stvořil a&#160;vyhnal do této nesnesitelné bídy.</span></p>
			<p class="MLP-text">Vyšlo slunce, zaslechl jsem lidské hlasy a&#160;uvědomil si, že se za denního světla nemohu vrátit do kůlny. Skryl jsem se proto v&#160;hustém křoví, rozhodnut, že další hodiny věnuji úvahám o&#160;svém postavení.</p>
			<p class="MLP-text">Teplé sluneční paprsky a&#160;svěží vzduch mě poněkud uklidnily, a&#160;když jsem v&#160;duchu přemítal o&#160;tom, co se přihodilo v&#160;domku, nemohl jsem se ubránit přesvědčení, že jsem se poněkud unáhlil. Jednal jsem zřejmě nerozvážně. Svým přiznáním jsem si zřejmě naklonil otce a&#160;bylo by ode mě pošetilé očekávat, že by můj vzhled nevyvolal úděs dětí. Udělal jsem chybu&#160;– nejprve jsem měl starého otce přivykat své přítomnosti a&#160;teprve potom postupně seznamovat další členy rodiny s&#160;mou existencí, až by byli všichni připraveni mě mezi sebe přijmout. Dospěl jsem k&#160;přesvědčení, že mé omyly nejsou nenapravitelné, a&#160;po mnoha úvahách jsem se rozhodl vrátit se do domku, obrátit se na starce a&#160;svým líčením si ho získat úplně na svou stranu.</p>
			<p class="MLP-text">Tyto úvahy mě uklidnily a&#160;odpoledne jsem upadl do hlubokého spánku, ale má rozbouřená mysl nepřipustila, aby mě vyhledaly klidné sny. Před očima se mi neustále odehrával strašný včerejšek, obě mladé ženy prchaly a&#160;rozzuřený Felix mě odtrhával od otcových nohou. Probudil jsem se vyčerpán, a&#160;zjistiv, že už nastala noc, vylezl jsem ze svého úkrytu a&#160;vydal se hledat potravu.</p>
			<p class="MLP-text">Když jsem zahnal hlad, zamířil jsem k&#160;dobře známé pěšině vedoucí k&#160;domku. Panovalo tam naprosté ticho. Zalezl jsem do své kůlny a&#160;tiše jsem vyčkával, až nastane hodina, kdy rodina obvykle vstávala. Slunce už vystoupilo vysoko na nebe, ale obyvatelé domku se dosud neobjevili. Nezaslechl jsem sebemenší zvuk prozrazující, že by v&#160;domku někdo byl. Nelze popsat, jakým zoufalstvím mě čekání naplňovalo.</p>
			<p class="MLP-text">Tu šli kolem dva vesničané, zastavili se nedaleko domku a&#160;živě gestikulujíce se pustili do rozhovoru. Nerozuměl jsem jejich slovům, protože mluvili jinou řečí než moji ochránci. Brzy nato však přišel Felix s&#160;dalším mužem. Překvapilo mě to, protože jsem věděl, že od rána z&#160;domku nikdo nevyšel, a&#160;netrpělivě jsem čekal, až z&#160;jejich rozhovoru zjistím důvod této neobvyklé schůzky.</p>
			<p class="MLP-text">„Uvědomujete si,“ pravil Felixův společník, „že budete muset zaplatit tříměsíční nájemné a&#160;že přijdete o&#160;výtěžek ze zahrady? Nechci na vás nepoctivě vydělat, a&#160;radím vám proto, abyste se svým rozhodnutím několik dní vyčkal.“</p>
			<p class="MLP-text">„To je zcela zbytečné,“ odpověděl Felix. „Tady už nikdy nebudeme moci bydlit. Ta strašná událost, o&#160;níž jsem vám vyprávěl, ohrozila otcův život. Žena a&#160;sestra se nikdy nebudou moci vzpamatovat z&#160;hrůzy, kterou zažily. Nepřemlouvejte mě, je to zbytečné. Vezměte si zpět svůj dům a&#160;nechte mě odtud odejít.“</p>
			<p class="MLP-text">Felix byl při těchto slovech silně rozrušen. Vešel se svým společ­níkem do domku, zůstali tam několik minut a&#160;potom odešli. A&#160;už nikdy jsem nespatřil nikoho z&#160;de Laceyovy rodiny.</p>
			<p class="MLP-text">Zbytek dne jsem zůstal v&#160;kůlně zcela otupen zoufalstvím. Mí ochránci odcestovali a&#160;rozbili tak jediný článek, který mě poutal ke světu. Srdce jsem měl naplněno pocity pomsty a&#160;nenávisti, a&#160;nesnažil jsem se je překonat. Naopak, dopustil jsem, aby mě unášel jejich divoký proud, a&#160;přiklonil jsem svou mysl k&#160;bezpráví a&#160;smrti. Když jsem si však vzpomněl na své přátele, na mírný de Laceyho hlas, na laskavý Agátin pohled a&#160;Safiinu jemnou krásu, myšlenky na pomstu se ztrácely a&#160;z&#160;očí mi vytryskly slzy smutku. Jakmile jsem si však znovu vzpomněl na to, jak mě zapudili a&#160;opustili, vrátil se mi hněv, zuřivý hněv, a&#160;protože jsem nemohl ublížit žádnému člověku, obrátil jsem zuřivost proti neživým věcem. Jak se blížila noc, umístil jsem kolem domku různé snadno zápalné předměty, zničil v&#160;zahradě každou rostlinku a&#160;čekal s&#160;krajní netrpělivostí, až zapadne měsíc, abych mohl uskutečnit svůj plán.</p>
			<p class="MLP-text">Noc zvolna plynula, nad lesem vanul silný vítr a&#160;rychle rozehnal mraky, které se loudaly po obloze. Prudký poryv se přehnal jako mocný příval a&#160;vyvolal v&#160;mé mysli jakési šílenství, které pobořilo všechny hranice rozumu a&#160;rozvahy. Zapálil jsem suchou větev a&#160;zuřivě tančil kolem kdysi milovaného domku, oči neustále upřeny na západní obzor, jehož okraje se měsíc už téměř dotýkal. Část nebeského kotouče byla již skryta, když jsem zamával svou pochodní. Náhle zapadl. Tu jsem s&#160;hlasitým výkřikem zapálil slámu, vřes a&#160;klestí, které jsem nasbíral. Oheň rozdmýchaný větrem rychle zahalil domek plameny, které k&#160;němu přilnuly a&#160;olizovaly ho rozeklanými ničivými jazyky.</p>
			<p class="MLP-text">Jakmile jsem se přesvědčil, že domek nemůže být zachráněn, ukryl jsem se v&#160;lese.</p>
			<p class="MLP-text">Kam jsem měl zamířit své kroky teď, když svět ležel otevřen přede mnou? Rozhodl jsem se odejít daleko od místa své porážky, jenže pro mne, nenáviděného a&#160;opovrhovaného, bude každá země připadat stejně nehostinná. Náhle mi hlavou bleskla myšlenka. Ze zápisků jsem zjistil, že ty jsi mým otcem, mým stvořitelem, a&#160;na koho jiného by bylo vhodnější se obrátit než na toho, kdo mi daroval život? Mezi lekcemi, jež Felix uděloval Safii, nechyběl ani zeměpis. Poučil jsem se tak, kde asi leží jednotlivé země. Uvedl jsi své rodné město Ženevu, a&#160;proto jsem se rozhodl, že se tam za tebou odeberu.</p>
			<p class="MLP-text">Jenže jak zjistit cestu? Věděl jsem, že můj cíl leží směrem na jihozápad, ale mým jediným vůdcem bylo slunce. Neznal jsem jména měst, kterými bylo třeba projít, a&#160;ani jsem se nikoho nemohl ptát na cestu. Nezoufal jsem si však. Jedině tebe jsem totiž mohl žádat o&#160;pomoc, ačkoli jsem k&#160;tobě necítil nic kromě nenávisti! Bezcitný, krutý stvořiteli! Dal jsi mi smysly a&#160;city, a&#160;pak jsi mě odhodil, abych se stal postrachem a&#160;hrůzou lidstva. Ale jen na tobě jsem měl právo dožadovat se soucitu a&#160;napravení křivd, a&#160;byl jsem rozhodnut získat od tebe onu spravedlnost, o&#160;niž jsem se marně snažil u&#160;jiných tvorů majících lidskou podobu.</p>
			<p class="MLP-text">Má cesta byla dlouhá a&#160;utrpení, které jsem musel snášet, obrovské. Koncem podzimu jsem opustil kraj, v&#160;němž jsem tak dlouho žil. Ze strachu, abych se nesetkal s&#160;lidskou tváří, putoval jsem pouze v&#160;noci. Příroda kolem mě chřadla a&#160;slunce přestávalo hřát. Na mě padal déšť a&#160;sníh, široké řeky zamrzly, půda byla tvrdá, studená a&#160;pustá a&#160;já nikde nenalézal přístřeší. Jak často jsem proklínal svůj život! Všechna mírnost mé povahy zmizela a&#160;obrátila se v&#160;žluč a&#160;zatrpklost. Čím více jsem se blížil k&#160;tvému bydlišti, tím hlouběji jsem v&#160;srdci cítil touhu po pomstě. Sněžilo a&#160;voda se změnila v&#160;led, ale nedopřál jsem si odpočinku. Několik náhod mi ukázalo cestu, navíc se mi podařilo opatřit si dokonce mapu, ale často jsem se odchyloval od správného směru. Rozjitřené smysly mi nedovolovaly odpočívat, ať se stalo cokoli, ze všeho mohl můj hněv a&#160;bída čerpat potravu. Když jsem došel k&#160;švýcarským hranicím, slunce už opět nabylo síly a&#160;země se začala znovu zelenat. Tu se mi přihodila událost, která mě utvrdila ve správnosti mých vztahů k&#160;lidem.</p>
			<p class="MLP-text">Přes den jsem jako obvykle odpočíval a&#160;v&#160;cestě jsem pokračoval pouze tehdy, když mě chránila před lidským zrakem noční tma. Jednoho rána jsem zjistil, že pěšina vede hlubokým lesem, a&#160;proto jsem se odvážil jít dál i&#160;po východu slunce. Byl první jarní den, krása slunečních paprsků i&#160;svěžest vzduchu mě rozradostňovaly. Opět se ve mně probouzely pocity radosti a&#160;pohody, které se už tak dávno zdály mrtvé. Překvapen nezvyklostí dojmů dal jsem se jimi unést, a&#160;zapomenuv na svou samotu a&#160;znetvoření, odvážil jsem se být šťasten. Slzy radosti mi opět kanuly po tvářích, a&#160;já jsem dokonce vděčně pozdvihl oči plné slzí k&#160;požehnanému slunci, které mě dokonce obdařilo takovým štěstím.</p>
			<p class="MLP-text">Pěšina se vinula lesem až k&#160;jeho okraji, lemovanému hlubokou a&#160;prudkou bystřinou, k&#160;níž stromy skláněly větve, nyní pučící příchodem jara. Zde jsem se zastavil. Váhal jsem, kterou cestou se mám pustit dál. Náhle jsem zaslechl hlasy. Přinutily mě, abych se rychle skryl do stínu jalovce. Sotva jsem se schoval, přiběhla k&#160;mému úkrytu dívka a&#160;smála se, jako by před někým ze žertu utíkala. Běžela dále po srázném břehu, náhle uklouzla a&#160;spadla do bystřiny. Vyběhl jsem ze svého úkrytu, s&#160;velkou námahou jsem ji vyrval prudkému toku a&#160;vytáhl na břeh. Byla v&#160;bezvědomí a&#160;já se všemi silami snažil přivést ji k&#160;životu. Náhle mě vyrušil příchod jakéhosi venkovana s&#160;puškou. Nejspíše to byl on, před ním ze žertu utíkala. Když mě spatřil, vrhl se na mě, vyrval mi dívku z&#160;náruče a&#160;prchal s&#160;ní do hustého lesa. Spěchal jsem za ním, ani nevím proč, ale když mě spatřil, jak se blížím, namířil na mě pušku a&#160;vystřelil. Klesl jsem k&#160;zemi, můj protivník přidal do kroku a&#160;unikl do lesa.</p>
			<p class="MLP-text">Tak taková byla odplata za mou pomoc. Zachránil jsem člověka a&#160;za odměnu jsem se nyní svíjel bolestí z&#160;rány, která mi roztříštila maso i&#160;kost. Pocity laskavosti a&#160;mírnosti, které ve mně ještě před chvílí převládaly, ustoupily pekelné nenávisti a&#160;proklínání. Rozpálen bolestí jsem přísahal věčnou nenávist a&#160;věčnou pomstu celému lidstvu. Ale bolest v&#160;ráně mě přemohla, tep mi ochaboval a&#160;já omdlel.</p>
			<p class="MLP-text"><span>Několik týdnů jsem bídně živořil v&#160;lesích a&#160;snažil se vyhojit zranění. Kulka mi vnikla do ramene a&#160;nevěděl jsem, zda tam zůstala, nebo vylétla ven. Stejně jsem neměl čím ji vytáhnout. Mé utrpení zvyšoval ještě trýznivý pocit nespravedlnosti a&#160;nevděku. Čím jsem si to zranění zasloužil? Denně jsem přísahal pomstu&#160;– strašnou a&#160;smrtelnou pomstu, která jediná mě bude moci odškodnit za utrpěné urážky a&#160;příkoří.</span></p>
			<p class="MLP-text"><span>Po několika týdnech se mi rána zhojila a&#160;mohl jsem pokračovat v&#160;cestě. Jasné slunce a&#160;mírné jarní vánky nijak nezmírňovaly ná­mahu, kterou jsem podstupoval. Sebemenší pocit radosti byl pouhým výsměchem, který urážel můj beznadějný stav a&#160;ještě bolestivěji mi dával najevo, že nejsem stvořen k&#160;tomu, abych se těšil z&#160;příjemností života.</span></p>
			<p class="MLP-text">Mé trmácení se však již chýlilo ke konci a&#160;zanedlouho jsem dorazil do blízkosti Ženevy.</p>
			<p class="MLP-text">Došel jsem tam k&#160;večeru a&#160;našel jsem úkryt uprostřed polí. Tam jsem rozvažoval, jakým způsobem se mám u&#160;tebe ohlásit. Tížily mě únava a&#160;hlad a&#160;byl jsem přespříliš nešťasten, než abych se dokázal radovat z&#160;mírného večerního vánku nebo pohledu na slunce, zapadající za nádherné Jurské pohoří.</p>
			<p class="MLP-text">Potom mě přemohla dřímota a&#160;osvobodila mě od bolestivých myšlenek. Z&#160;odpočinku mě vyrušil krásný chlapec, který s&#160;pravou dětskou nerozvážností přibíhal k&#160;mému úkrytu. Napadlo mi, že toto malé stvoření je jistě nepředpojaté a&#160;že žije teprve příliš krátce, než aby ho pohled na tvora, jako jsem já, mohl naplnit odporem. Kdybych se ho tedy mohl zmocnit a&#160;vychovat ho ve svého přítele a&#160;druha, nebyl bych na tomto zalidněném světě tak osamocen.</p>
			<p class="MLP-text">Tato pohnutka mě přiměla chytit chlapce, jak běžel kolem, a&#160;přitáhnout ho k&#160;sobě. Jakmile se na mě podíval, přikryl si rukama oči a&#160;polekaně vykřikl. Odtáhl jsem mu ruce z&#160;obličeje a&#160;řekl: „Chlapče, co to má znamenat? Nechci ti ublížit, vyslechni mě.“</p>
			<p class="MLP-text">Chlapec se divoce zmítal a&#160;křičel: „Pusť mě, netvore! Ohavná stvůro! Jistě mě chceš sníst a&#160;roztrhat na kusy! Jsi lidožrout! Pusť mě, nebo to povím tatínkovi!“</p>
			<p class="MLP-text">„Chlapče, svého otce už nikdy nespatříš. Půjdeš se mnou!“</p>
			<p class="MLP-text">„Pusť mě! Můj tatínek je syndik, je to pan Frankenstein, potrestá tě! Neopovaž se mě odvést!“</p>
			<p class="MLP-text">„Frankenstein! Patříš tedy mému nepříteli, tomu, jemuž jsem přísahal věčnou pomstu. Budeš tedy mou první obětí!“</p>
			<p class="MLP-text">Chlapec se stále zmítal v&#160;mých rukou a&#160;zahrnoval mě názvy, které mě plnily zoufalstvím. Abych ho umlčel, chytil jsem ho za krk a&#160;za chvíli mi ležel mrtev u&#160;nohou.</p>
			<p class="MLP-text">Díval jsem se na svou oběť a&#160;hruď se mi naplnila jásotem a&#160;ďábelským triumfem. Napřáhl jsem ruce a&#160;zvolal: „I&#160;já tedy dokáži vytvořit zkázu, můj nepřítel není nezranitelný, tato smrt ho uvrhne do zoufalství a&#160;tisíce dalších utrpení ho utrápí a&#160;zničí!“</p>
			<p class="MLP-text">Jak jsem upíral zrak na dítě, zatřpytilo se mu cosi na prsou. Byla to podobizna překrásné ženy. Přesto, že jsem byl pln zuřivého vzteku, obrázek mne uklidnil a&#160;zaujal. Několik okamžiků jsem s&#160;radostí pohlížel na černé oči, vroubené hustými řasami, a&#160;na krásné rty. Náhle ve mně opět propukla zloba. Uvědomil jsem si, že jsem navždy připraven o&#160;radosti, které takové krásné bytosti mohou dávat, a&#160;že ona žena, na jejíž podobiznu jsem se díval, by při pohledu na mě změnila výraz božské vlídnosti ve výraz vyjadřující odpor a&#160;děs.</p>
			<p class="MLP-text"><span>Divíš se snad, že ve mně takové myšlenky vzbudily zuřivost? Já se zase divím, že jsem se v&#160;onu chvíli nevrhl na lidi a&#160;nezahynul při pokusu je zničit, místo abych dal průchod svým citům v&#160;křiku a&#160;nářku.</span></p>
			<p class="MLP-text">Po těchto úvahách jsem opustil místo, kde jsem spáchal vraždu, a&#160;hledal nějakou odlehlejší skrýš. Při svém bloudění jsem vešel do stodoly, která mi připadala prázdná. Avšak na hromádce slámy jsem tam spatřil spící dívku. Byla ještě mladá, ale ne tak krásná jako žena, jejíž podobiznu jsem svíral v&#160;dlani. Vypadala i&#160;ve spánku líbezně. Byla v&#160;plném rozkvětu mladé krásy a&#160;zdraví. Tady je, pomyslil jsem si, jedna z&#160;těch, jejichž úsměvy rozdávající radost jsou určeny všem kromě mě. Sklonil jsem se nad ní a&#160;zašeptal: „Probuď se, krásko, tvůj milenec je nablízku&#160;– ten, který by položil život za jediný vlídný pohled z&#160;tvých očí. Probuď se, má lásko!“</p>
			<p class="MLP-text">Spící dívka se pohnula a&#160;mnou proběhla hrůza. Jestliže se probudí a&#160;uvidí mě, jistě začne křičet a&#160;prohlásí mě za chlapcova vraha. Tato představa mě doháněla k&#160;šílenství a&#160;probudila ve mně zášť&#160;– nebudu trpět já, ale ona. Ona si odpyká vraždu, kterou jsem spáchal, protože jsem navždy připraven o&#160;všechno, co by mi mohla dát! Zločin měl svůj původ v&#160;ní, nechť je její také trest. Díky Felixovým poučením a&#160;krvežíznivým lidským zákonům jsem se už naučil konat zlo. Sklonil jsem se nad ni a&#160;pečlivě jsem vložil podobiznu do kapsy v&#160;jejích šatech. Opět se pohnula a&#160;já jsem prchl.</p>
			<p class="MLP-text">Několik dní jsem se potloukal kolem místa zločinu. Čas od času jsem si přál setkat se s&#160;tebou, jindy jsem byl rozhodnut opustit navždy svět a&#160;jeho útrapy. Nakonec jsem se vydal do těchto hor a&#160;bloudil po jejich nesmírných rozlohách, stravován horoucí vášní, kterou ty jediný můžeš upokojit. Nesmíme se rozejít, dokud mi neslíbíš, že mému přání vyhovíš. Jsem sám a&#160;ubohý, člověk se se mnou nechce stýkat, ale žena tak znetvořená a&#160;hrůzná jako já by se mi jistě neodepřela. Má společnice musí být stejného rodu a&#160;mít stejné vady. Takového tvora musíš stvořit.</p>
		</div>
</body>
</html>