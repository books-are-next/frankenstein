<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola 12">
    <meta name="apple-mobile-web-app-capable" content="yes">
    <title>Kapitola 12</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="next" href="./frankenstein_001.html">
    <link rel="self" href="frankenstein_020.html">
    <meta name="identifier" content="shelleyova-frankenstein-cff5832">
    <meta name="role" content="other">
  </head>
  <body data-nb-words="1671" data-nb-chars="10145" class="nb-role-other nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="2" data-nb-chars="11"><span class="idea" data-nb-ref-number="1" id="idea1" data-nb-words="2" data-nb-chars="11">Kapitola 12</span></h1>
        <p class="chunk" data-nb-ref-number="2" id="chunk2" data-nb-words="78" data-nb-chars="464"><span class="idea" data-nb-ref-number="2" id="idea2" data-nb-words="78" data-nb-chars="464">Ležel jsem na&nbsp;slámě, ale nemohl jsem usnout. Myslel jsem na&nbsp;to, co&nbsp;jsem toho dne zažil. Zejména na&nbsp;mě&nbsp;zapůsobilo laskavé jednání mých sousedů a&nbsp;já zatoužil vejít k&nbsp;nim, ale dobře jsem si&nbsp;pamatoval lekci, které se&nbsp;mi&nbsp;dostalo předešlého dne od&nbsp;surových vesničanů. Usoudil jsem proto, že&nbsp;ať&nbsp;už&nbsp;se&nbsp;později rozhodnu pro cokoliv, prozatím zůstanu klidně ve&nbsp;své kůlně, budu pozorovat konání svých sousedů a&nbsp;vynasnažím se&nbsp;poznat, jakými pohnutkami jsou jejich činy vedeny.</span></p>
        <p class="chunk" data-nb-ref-number="3" id="chunk3" data-nb-words="18" data-nb-chars="122"><span class="idea" data-nb-ref-number="3" id="idea3" data-nb-words="18" data-nb-chars="122">Obyvatelé domku vstávali ráno před východem slunce. Mladá žena uklidila a&nbsp;připravila jídlo. Mladík odešel hned po&nbsp;snídani.</span></p>
        <p class="chunk" data-nb-ref-number="4" id="chunk4" data-nb-words="67" data-nb-chars="427"><span class="idea" data-nb-ref-number="4" id="idea4" data-nb-words="67" data-nb-chars="427">Tento den uplynul stejně jako předcházející. Mladý muž pobyl celý den mimo dům a&nbsp;dívka se&nbsp;zabývala nejrůznějšími pracemi v&nbsp;domku. Stařec, jak jsem si&nbsp;brzy povšiml, byl slepý, vyplňoval svůj volný čas hrou na&nbsp;nástroj nebo seděl pohroužen do&nbsp;myšlenek. Oba mladí lidé projevovali svému důstojnému společníkovi nesmírnou oddanost a&nbsp;úctu. Sebemenší službu mu&nbsp;prokazovali s&nbsp;láskou a&nbsp;vlídností a&nbsp;on se&nbsp;jim odvděčoval laskavým úsměvem.</span></p>
        <p class="chunk" data-nb-ref-number="5" id="chunk5" data-nb-words="144" data-nb-chars="870"><span class="idea" data-nb-ref-number="5" id="idea5" data-nb-words="144" data-nb-chars="870">Nebyli však úplně šťastni. Mladý muž a&nbsp;jeho společnice často vycházeli ven a&nbsp;zdálo se&nbsp;mi, že&nbsp;tam pláčou. Neviděl jsem však nikde sebemenší příčinu jejich zármutku a&nbsp;velmi mě&nbsp;to&nbsp;překvapilo. Jestliže jsou tak krásní lidé nešťastni, pak není nic divného na&nbsp;tom, že&nbsp;jsem nešťasten i&nbsp;já, tvor tak nedokonalý a&nbsp;osamělý. Jenže proč byli tito hodní lidé nešťastni? Měli hezký dům (tak mi&nbsp;alespoň připadal) a&nbsp;všemožný přepych, měli oheň, u&nbsp;kterého se&nbsp;mohli ohřát, když jim bylo zima, a&nbsp;chutnou stravu, kterou mohli zahnat hlad. Byli velmi dobře oblečeni, jejich společný život vypadal tak krásně, měli s&nbsp;kým mluvit a&nbsp;každý den si&nbsp;mohli vyměňovat pohledy plné lásky a&nbsp;vlídnosti. Co&nbsp;asi znamenaly jejich slzy? Vyjadřovaly opravdu bolest? Zprvu jsem nebyl schopen vyřešit tyto otázky, ale neustálé pozorování jejich života a&nbsp;čas mi&nbsp;vysvětlily mnoho, co&nbsp;mi&nbsp;bylo zprvu nepochopitelné.</span></p>
        <p class="chunk" data-nb-ref-number="6" id="chunk6" data-nb-words="67" data-nb-chars="410"><span class="idea" data-nb-ref-number="6" id="idea6" data-nb-words="67" data-nb-chars="410">Teprve po&nbsp;dlouhém čase jsem zjistil jeden z&nbsp;důvodů zármutku této rodiny: byla to&nbsp;chudoba, a&nbsp;byli velmi těžce postiženi. Jejich stravu tvořila výhradně zelenina z&nbsp;jejich zahrádky a&nbsp;mléko jediné krávy, kterého jim v&nbsp;zimě, kdy její majitelé ji&nbsp;neměli téměř čím krmit, poskytovala velmi málo. Myslím, že&nbsp;často měli hlad, zejména oba mladí lidé, protože několikrát předložili jídlo jen starci a&nbsp;sami si&nbsp;nic nevzali.</span></p>
        <p class="chunk" data-nb-ref-number="7" id="chunk7" data-nb-words="41" data-nb-chars="241"><span class="idea" data-nb-ref-number="7" id="idea7" data-nb-words="41" data-nb-chars="241">Jejich ušlechtilost mě&nbsp;velmi dojímala. Brával jsem si&nbsp;v&nbsp;noci část jejich zásob pro vlastní potřebu, ale když jsem zjistil, že&nbsp;jim tím ubližuji, přestal jsem a&nbsp;spokojoval jsem se&nbsp;s&nbsp;bobulemi, oříšky a&nbsp;kořínky, které jsem sbíral v&nbsp;blízkém lese.</span></p>
        <p class="chunk" data-nb-ref-number="8" id="chunk8" data-nb-words="50" data-nb-chars="296"><span class="idea" data-nb-ref-number="8" id="idea8" data-nb-words="50" data-nb-chars="296">Přišel jsem také na&nbsp;jiné způsoby, jak jim pomáhat při jejich den­ních trampotách. Zjistil jsem, že&nbsp;mladík trávil značnou část dne sbíráním dříví pro domácí potřebu. Často jsem v&nbsp;noci brával jeho nářadí, s&nbsp;nímž jsem se&nbsp;brzy naučil zacházet, a&nbsp;nanesl domů tolik paliva, že&nbsp;vystačilo na&nbsp;několik dní.</span></p>
        <p class="chunk" data-nb-ref-number="9" id="chunk9" data-nb-words="62" data-nb-chars="368"><span class="idea" data-nb-ref-number="9" id="idea9" data-nb-words="62" data-nb-chars="368">Vzpomínám si, jak ráno po&nbsp;noci, kdy jsem to&nbsp;učinil poprvé, mladá žena otevřela dveře a&nbsp;spatřila venku velkou hromadu dříví. Na&nbsp;obličeji se&nbsp;jí&nbsp;objevil výraz velkého překvapení. Hlasitě cosi zavolala do&nbsp;domku a&nbsp;mladík k&nbsp;ní přiběhl; projevil stejné překvapení. S&nbsp;potěšením jsem zjistil, že&nbsp;toho dne nešel do&nbsp;lesa, ale trávil čas různými opravami domku a&nbsp;prací na&nbsp;zahradě.</span></p>
        <p class="chunk" data-nb-ref-number="10" id="chunk10" data-nb-words="205" data-nb-chars="1296"><span class="idea" data-nb-ref-number="10" id="idea10" data-nb-words="205" data-nb-chars="1296">Postupem doby jsem učinil velmi důležitý objev. Zjistil jsem, že&nbsp;tito lidé si&nbsp;dovedli navzájem sdělovat své poznatky a&nbsp;pocity pomocí jasně vyslovených zvuků. Všiml jsem si, že&nbsp;jejich slova občas vyvolávala v&nbsp;myslích a&nbsp;výrazech posluchačů radost či&nbsp;bolest, úsměv či&nbsp;smutek. Bylo to&nbsp;zřejmě skvělé umění a&nbsp;já jsem horoucně zatoužil poznat je. Ale pokusy, které jsem podnikal, byly vesměs všechny marné. Mluvili velmi rychle, a&nbsp;protože pronesená slova neměla žádný pro mě&nbsp;pochopitelný vztah s&nbsp;věcmi kolem nich, nedokázal jsem objevit klíč, kterým bych mohl odhalit tajemství jejich významu. Když jsem strávil v&nbsp;kůlně řadu měsíců, zjistil jsem konečně názvy, které používali pro některé nejběžnější předměty každodenních rozmluv. Tak jsem se&nbsp;naučil slovům jako <em>oheň</em>, <em>mléko</em>, <em>chléb</em> a&nbsp;<em>dříví</em> a&nbsp;pochopil jejich význam. Také jsem poznal jména obyvatel domku. Mladík a&nbsp;jeho společnice měli každý několik jmen, ale stařec měl pouze jedno, a&nbsp;to bylo <em>otec</em>. Děvčeti se&nbsp;říkalo <em>sestra</em> nebo <em>Agáta</em>, a&nbsp;mladíkovi <em>Felix</em>, <em>bratr</em> nebo <em>syn</em>. Nelze ani popsat, jakou radost jsem pocítil, když jsem pochopil, které představy se&nbsp;pojí k&nbsp;jednotlivým slovům, a&nbsp;když jsem se&nbsp;je&nbsp;naučil pronášet. Objevil jsem řadu dalších slov, ale nebyl jsem dosud schopen pochopit jejich smysl a&nbsp;význam, jako například <em>dobrý</em>, <em>nejdražší</em>, <em>nešťastný</em>.</span></p>
        <p class="chunk" data-nb-ref-number="11" id="chunk11" data-nb-words="171" data-nb-chars="1031"><span class="idea" data-nb-ref-number="11" id="idea11" data-nb-words="171" data-nb-chars="1031">Takto jsem prožil celou zimu. Velmi jsem si&nbsp;oblíbil obyvatele domku pro jejich laskavé chování a&nbsp;krásu. Když byli nešťastni, cítil jsem se&nbsp;nesvůj, když se&nbsp;radovali, podílel jsem se&nbsp;na&nbsp;jejich radosti. Kromě nich jsem viděl jen málo lidských tvorů, a&nbsp;jestliže snad někdo cizí vešel do&nbsp;domku, pak jeho neohrabané chování a&nbsp;těžký krok mě&nbsp;ještě více přesvědčily o&nbsp;dokonalosti mých přátel. Jak jsem pozoroval, stařec se&nbsp;velmi často snažil povzbuzovat své děti (jak je&nbsp;podle mého zjištění nazýval) a&nbsp;vybízel je, aby nebyli tak smutní. Tón jeho rozmluv byl veselý a&nbsp;jeho výraz byl někdy tak laskavý, že&nbsp;naplňoval dojetím i&nbsp;mě. Agáta naslouchala uctivě, oči se&nbsp;jí&nbsp;někdy naplňovaly slzami, které se&nbsp;snažila nepozorovaně setřít, ale jak jsem zjistil, otcova slova ji&nbsp;většinou povzbudila. S&nbsp;Felixem to&nbsp;bylo horší. Byl z&nbsp;nich vždy nejsmutnější, a&nbsp;dokonce i&nbsp;mně, tak neznalému lidí, připadalo, že&nbsp;trpí mnohem více než ostatní. Ale ať&nbsp;byl jeho obličej sebesmutnější, jeho hlas zněl radostněji než hlas jeho sestry, zejména když mluvil se&nbsp;starcem.</span></p>
        <p class="chunk" data-nb-ref-number="12" id="chunk12" data-nb-words="113" data-nb-chars="691"><span class="idea" data-nb-ref-number="12" id="idea12" data-nb-words="113" data-nb-chars="691">Mohl bych uvést nesčetné příklady, které&nbsp;– i&nbsp;když byly bezvýznamné&nbsp;– svědčily o&nbsp;vzájemné lásce mých milých sousedů. Upro­střed bídy a&nbsp;nedostatku přinesl Felix sestře pln radosti první bílou květinku, která se&nbsp;objevila na&nbsp;zasněžené zemi. Časně ráno, než Agáta vstala, odklízel Felix sníh, který zasypal cestu k&nbsp;chlévu, nabíral vodu ze&nbsp;studny a&nbsp;donášel dříví z&nbsp;přístavku, kde k&nbsp;svému neustálému údivu zjišťoval, že&nbsp;mu&nbsp;neviditelná ruka doplňuje zásobu. Přes den zřejmě občas pracoval na&nbsp;sousední usedlosti, protože často odcházel a&nbsp;vracel se&nbsp;až&nbsp;k&nbsp;večeři, ale nenosil s&nbsp;sebou žádné dříví. Jindy pracoval na&nbsp;zahradě. V&nbsp;zimních měsících tam však bylo málo co&nbsp;dělat, a&nbsp;tak předčítal starci a&nbsp;Agátě.</span></p>
        <p class="chunk" data-nb-ref-number="13" id="chunk13" data-nb-words="127" data-nb-chars="754"><span class="idea" data-nb-ref-number="13" id="idea13" data-nb-words="127" data-nb-chars="754">Zprvu mě&nbsp;toto předčítání mátlo, později jsem však objevil, že&nbsp;vydává při četbě mnoho stejných zvuků, jako když mluví. Z&nbsp;toho jsem usoudil, že&nbsp;na&nbsp;papíře nalézá srozumitelné znaky pro slova. Velmi jsem si&nbsp;přál oněm znakům se&nbsp;naučit, jenže jak by&nbsp;to&nbsp;jen bylo možné, jestliže jsem ani nerozuměl zvukům, které vyjadřovaly? Časem jsem se&nbsp;však i&nbsp;v&nbsp;tomto umění zdokonalil, nikoli však natolik, abych mohl sledovat každý rozhovor, ačkoli jsem na&nbsp;to&nbsp;soustředil všechen svůj rozum. Toužil jsem ukázat se&nbsp;obyvatelům domku, ale uvědomil jsem si, že&nbsp;se&nbsp;o&nbsp;to nebudu smět pokusit dříve, než ovládnu jejich řeč. Znalost jejich mluvy snad pak způsobí, že&nbsp;přehlédnou mou tak odlišnou postavu; vždyť díky dennímu pozorování jsem si&nbsp;byl vědom toho, jak jsem se&nbsp;od&nbsp;nich lišil.</span></p>
        <p class="chunk" data-nb-ref-number="14" id="chunk14" data-nb-words="76" data-nb-chars="465"><span class="idea" data-nb-ref-number="14" id="idea14" data-nb-words="76" data-nb-chars="465">Obdivoval jsem se&nbsp;dokonalým postavám těchto lidí&nbsp;– jejich půvabu, kráse a&nbsp;jemné pleti, ale jaké zděšení se&nbsp;mě&nbsp;zmocnilo, když jsem se&nbsp;spatřil v&nbsp;průzračné tůňce! Nejprve jsem uskočil zpět a&nbsp;nemohl uvěřit, že&nbsp;je&nbsp;v&nbsp;tomto zrcadle opravdu můj obraz, ale když jsem se&nbsp;přesvědčil, že&nbsp;jsem opravdu takovým netvorem, jakým se&nbsp;sám sobě jevím, naplnil mě&nbsp;pocit nejtrpčího zoufalství a&nbsp;zklamání. A&nbsp;tehdy jsem bohužel ještě nemohl znát osudné následky tohoto hrozného znetvoření.</span></p>
        <p class="chunk" data-nb-ref-number="15" id="chunk15" data-nb-words="68" data-nb-chars="401"><span class="idea" data-nb-ref-number="15" id="idea15" data-nb-words="68" data-nb-chars="401">Když slunce začalo více hřát a&nbsp;den se&nbsp;prodlužoval, zmizel sníh a&nbsp;já spatřil holé stromy a&nbsp;černou zem. Od&nbsp;té&nbsp;doby měl Felix mnohem více práce a&nbsp;bolestné obavy z&nbsp;hrozícího hladu zmizely. Jejich strava, jak jsem později zjistil, byla prostá a&nbsp;zdravá a&nbsp;měli jí&nbsp;už&nbsp;dostatek. Na&nbsp;zahradě vyrostlo několik druhů zeleniny a&nbsp;tu pěstovali, a&nbsp;se zlepšováním počasí také denně přibývaly příznaky většího blahobytu.</span></p>
        <p class="chunk" data-nb-ref-number="16" id="chunk16" data-nb-words="29" data-nb-chars="165"><span class="idea" data-nb-ref-number="16" id="idea16" data-nb-words="29" data-nb-chars="165">Stařec, opíraje se&nbsp;o&nbsp;syna, vycházel z&nbsp;domku každý den v&nbsp;poledne, pokud nepršelo. Pršelo sice často, ale prudký vítr rychle vysoušel půdu a&nbsp;den ode dne se&nbsp;oteplovalo.</span></p>
        <p class="chunk" data-nb-ref-number="17" id="chunk17" data-nb-words="120" data-nb-chars="732"><span class="idea" data-nb-ref-number="17" id="idea17" data-nb-words="120" data-nb-chars="732">Můj způsob života v&nbsp;kůlně byl jednotvárný. Dopoledne jsem sledoval každé hnutí svých sousedů, a&nbsp;když jsem se&nbsp;ujistil, že&nbsp;jsou zabráni do&nbsp;nejrůznější práce, ulehl jsem k&nbsp;spánku. Zbytek dne jsem strávil jejich pozorováním. Když se&nbsp;odebrali na&nbsp;lůžko a&nbsp;když svítil měsíc nebo byla hvězdná noc, odešel jsem do&nbsp;lesa a&nbsp;tam nasbíral potravu pro sebe a&nbsp;dříví pro své přátele. Po&nbsp;návratu jsem, kdykoli toho bylo třeba, odklidil z&nbsp;cesty sníh a&nbsp;provedl ony práce, které jsem viděl dělat Felixe. Později jsem zjistil, že&nbsp;byli nesmírně udiveni nad všemi těmito úkony, prováděnými neviditelnou rukou, a&nbsp;jednou či&nbsp;dvakrát jsem je&nbsp;při takové příležitosti zaslechl, jak použili slov <em>dobrý duch</em>, <em>zázrak</em>, jenže tehdy jsem nechápal význam těchto výrazů.</span></p>
        <p class="chunk" data-nb-ref-number="18" id="chunk18" data-nb-words="119" data-nb-chars="696"><span class="idea" data-nb-ref-number="18" id="idea18" data-nb-words="119" data-nb-chars="696">Můj rozum se&nbsp;stále více rozvíjel a&nbsp;já toužil poznat hlouběji pohnutky a&nbsp;pocity těch hodných lidí. Chtěl jsem se&nbsp;dozvědět, proč je&nbsp;Felix tak nešťasten a&nbsp;Agáta tak smutná. Domníval jsem se&nbsp;(bláhový ubožák!), že&nbsp;by&nbsp;mohlo být v&nbsp;mé moci vrátit jim štěstí. Když jsem spal nebo když jsem byl mimo dům, objevovaly se&nbsp;mi&nbsp;před očima postavy důstojného slepého otce, vlídné Agáty a&nbsp;pracovitého Felixe. Vzhlížel jsem k&nbsp;nim jako k&nbsp;vyšším bytostem, které budou rozhodovat o&nbsp;mém příštím osudu. V&nbsp;duchu mě&nbsp;napadlo tisíce představ, jak před ně&nbsp;předstoupím a&nbsp;jak mě&nbsp;přijmou. Předpokládal jsem, že&nbsp;budou ke&nbsp;mně cítit odpor, dokud si&nbsp;vlídným chováním a&nbsp;smířlivými slovy nezískám napřed jejich přízeň a&nbsp;později lásku.</span></p>
        <p class="chunk" data-nb-ref-number="19" id="chunk19" data-nb-words="52" data-nb-chars="294"><span class="idea" data-nb-ref-number="19" id="idea19" data-nb-words="52" data-nb-chars="294">Tyto myšlenky mi&nbsp;dodávaly dobrou náladu a&nbsp;přiměly mě, abych se&nbsp;s&nbsp;ještě větším vypětím sil snažil osvojit si&nbsp;umění řeči. Můj hlas byl sice hrubý, ale poddajný, a&nbsp;i když byl na&nbsp;hony vzdálen lahodnému zvuku řeči mých sousedů, přece jsem celkem snadno vyslovoval ta&nbsp;slova, s&nbsp;nimiž jsem se&nbsp;seznámil.</span></p>
        <p class="chunk" data-nb-ref-number="20" id="chunk20" data-nb-words="62" data-nb-chars="411"><span class="idea" data-nb-ref-number="20" id="idea20" data-nb-words="62" data-nb-chars="411">Příjemné jarní přeháňky a&nbsp;teplé počasí podstatně změnily tvářnost krajiny. Lidé, kteří se&nbsp;snad před touto změnou skrývali v&nbsp;příbytcích, vyšli ven a&nbsp;zabývali se&nbsp;obděláváním půdy. Ptáci zpívali radostněji a&nbsp;na stromech začalo rašit listí. Okouzlující vzhled přírody mě&nbsp;blažil, minulost byla smazána z&nbsp;mé mysli, přítomnost byla plná klidu a&nbsp;budoucnost mi&nbsp;zářila vstříc jasnými paprsky naděje a&nbsp;předtuchami radostí.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./frankenstein_001.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>