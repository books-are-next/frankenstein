<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola 4">
    <meta name="apple-mobile-web-app-capable" content="yes">
    <title>Kapitola 4</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="next" href="./frankenstein_001.html">
    <link rel="self" href="frankenstein_012.html">
    <meta name="identifier" content="shelleyova-frankenstein-cff5832">
    <meta name="role" content="other">
  </head>
  <body data-nb-words="2047" data-nb-chars="12663" class="nb-role-other nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="2" data-nb-chars="10"><span class="idea" data-nb-ref-number="1" id="idea1" data-nb-words="2" data-nb-chars="10">Kapitola 4</span></h1>
        <p class="chunk" data-nb-ref-number="2" id="chunk2" data-nb-words="136" data-nb-chars="885"><span class="idea" data-nb-ref-number="2" id="idea2" data-nb-words="136" data-nb-chars="885">Od&nbsp;toho dne zabralo studium přírodních věd, a&nbsp;obzvláště chemie v&nbsp;nejširším slova smyslu, téměř všechen můj čas. Horlivě jsem četl všechna geniální a&nbsp;vynikající díla současných vědců, navštěvoval přednášky a&nbsp;stýkal se&nbsp;s&nbsp;universitními badateli. A&nbsp;dokonce jsem zjistil, že&nbsp;profesor Krempe má&nbsp;přes nepříjemný vzhled a&nbsp;vystupování značné vědomosti a&nbsp;opravdový rozhled. V&nbsp;profesoru Waldmanovi jsem nalezl přítele. Jeho vlídnost nebyla nikdy zabarvena shovívavostí a&nbsp;své rady udílel tak upřímně a&nbsp;srdečně, že&nbsp;to&nbsp;vylučovalo jakoukoli představu pedantství. Urovnával mi&nbsp;tisíci způsoby cestu k&nbsp;vědění a&nbsp;dovedl mi&nbsp;přiblížit a&nbsp;objasnit nejnesrozumitelnější problémy. Zprvu jsem se&nbsp;studiu věnoval povrchně a&nbsp;bez zvláštního nadšení, postupně jsem se&nbsp;však víc a&nbsp;víc do&nbsp;studia zabíral a&nbsp;brzy jsem studoval tak horlivě a&nbsp;vášnivě, že&nbsp;často hvězdy bledly v&nbsp;ranním světle a&nbsp;já dosud pracoval v&nbsp;laboratoři.</span></p>
        <p class="chunk" data-nb-ref-number="3" id="chunk3" data-nb-words="207" data-nb-chars="1330"><span class="idea" data-nb-ref-number="3" id="idea3" data-nb-words="207" data-nb-chars="1330">Usilovné studium brzy přinášelo výsledky. Studenti se&nbsp;divili mé&nbsp;horlivosti a&nbsp;učitelé získaným vědomostem. Profesor Krempe se&nbsp;mě&nbsp;často s&nbsp;lišáckým úsměvem ptával, jak se&nbsp;daří Corneliovi Agrippovi. Nejsrdečnější radost z&nbsp;mých pokroků projevoval profesor Waldman. Takto uplynuly dva roky; v&nbsp;té době jsem vůbec nezajel do&nbsp;Ženevy, nýbrž jsem se&nbsp;cele věnoval problémům několika objevů, které jsem doufal uskutečnit. Přitažlivost vědy mohou pochopit jen ti, kdo ji&nbsp;sami zakusili. V&nbsp;jiných oborech může člověk dosáhnout jen takové vědomosti jako jeho předchůdci, a&nbsp;víc už&nbsp;poznat nelze. Avšak vědecké bádání je&nbsp;neustálým zdrojem objevů a&nbsp;zázraků. I&nbsp;člověk s&nbsp;průměrnými schopnostmi musí, jestliže se&nbsp;soustředí na&nbsp;jediný obor, neomylně dospět k&nbsp;velkým znalostem. A&nbsp;já, který jsem si&nbsp;vytkl určitý cíl a&nbsp;výhradně jemu se&nbsp;věnoval, jsem tak rychle postupoval, že&nbsp;jsem po&nbsp;dvou letech studia zdokonalil na&nbsp;základě svých objevů některé chemické přístroje, což mi&nbsp;na&nbsp;universitě vysloužilo velkou vážnost a&nbsp;obdiv. V&nbsp;té době jsem už&nbsp;získal v&nbsp;teorii a&nbsp;praxi přírodních věd všechny znalosti, které mi&nbsp;mohly poskytnout studium a&nbsp;přednášky ingolstadtských profesorů. Považoval jsem proto svůj další pobyt na&nbsp;universitě za&nbsp;neužitečný a&nbsp;začal uvažovat o&nbsp;návratu k&nbsp;přátelům a&nbsp;do rodného města. Učinil jsem však objev, který můj pobyt v&nbsp;Ingolstadtu prodloužil.</span></p>
        <p class="chunk" data-nb-ref-number="4" id="chunk4" data-nb-words="336" data-nb-chars="2079"><span class="idea" data-nb-ref-number="4" id="idea4" data-nb-words="336" data-nb-chars="2079">Jedním z&nbsp;problémů, které obzvláště zaujaly mou pozornost, bylo uspořádání lidského těla a&nbsp;živých tvorů vůbec. Často jsem se&nbsp;ptával sám sebe, odkud vlastně pramení podstata života. Byla to&nbsp;smělá otázka a&nbsp;odpověď na&nbsp;ni&nbsp;byla odjakživa považována za&nbsp;záhadu. Jenže člověk stejně stojí na&nbsp;hranici poznání tolika věcí a&nbsp;hloubku jeho pohledu zdržuje často pouze zbabělost nebo nepozornost. Zabýval jsem se&nbsp;v&nbsp;duchu těmito problémy a&nbsp;rozhodl se&nbsp;proto, že&nbsp;se&nbsp;budu ještě podrobněji věnovat těm odvětvím přírodních věd, která souvisí s&nbsp;fyziologií. Kdyby mě&nbsp;nebyla hnala téměř nadpřirozená touha po&nbsp;vědění, bylo by&nbsp;mi&nbsp;vysilující napětí mých pokusů připadalo téměř nesnesitelné. Chceme-li zkoumat příčiny života, musíme se&nbsp;nejprve zabývat faktem smrti. Studoval jsem proto anatomii, to&nbsp;však bylo málo. Bylo třeba, abych také sledoval přirozený rozklad a&nbsp;zkázu lidského těla. Od&nbsp;dětství mě&nbsp;otec pečlivě vedl k&nbsp;tomu, abych nevěřil zdánlivě nadpřirozeným jevům. Nevzpomínám si&nbsp;ani, že&nbsp;bych se&nbsp;kdy byl chvěl strachy při vyprávění nějaké pověsti nebo že&nbsp;bych se&nbsp;bál strašidla. Temnota nijak nepůsobila na&nbsp;mou fantazii a&nbsp;hřbitov byl pro mě&nbsp;pouze místem pro ukládání těl, z&nbsp;nichž život vyprchal a&nbsp;která se&nbsp;ze&nbsp;sídla síly a&nbsp;krásy stala potravou červů. Nyní jsem si&nbsp;vzal za&nbsp;úkol zkoumat příčiny a&nbsp;postup tohoto rozkladu a&nbsp;byl jsem nucen trávit dny a&nbsp;noci v&nbsp;hrobkách a&nbsp;márnicích. Musil jsem zaměřit pozornost na&nbsp;všechny ty&nbsp;jevy, které jsou pro zjemnělého člověka téměř nesnesitelné. Sledoval jsem, jak je&nbsp;dokonalé lidské tělo ničeno a&nbsp;pustošeno. Díval jsem se, jak kvetoucí jas života je&nbsp;vystřídán zkázou smrti. Viděl jsem, jak červ dědí zázraky oka i&nbsp;mozku. Podrobně jsem zkoumal a&nbsp;rozebíral všechny podrobnosti procesu vyjádřeného změnou života v&nbsp;smrt a&nbsp;smrti v&nbsp;život, když tu&nbsp;náhle mi&nbsp;uprostřed této temnoty zazářilo jasné světlo&nbsp;– světlo tak skvělé a&nbsp;zázračné, a&nbsp;přece tak prosté. Zmocnilo se&nbsp;mě&nbsp;opojení pro nesmírné možnosti, které můj objev umožňoval, a&nbsp;zároveň jsem byl udiven, že&nbsp;ze&nbsp;všech učenců, kteří svá bádání zaměřili stejným směrem, bylo pouze mně určeno objevit toto překvapující tajemství.</span></p>
        <p class="chunk" data-nb-ref-number="5" id="chunk5" data-nb-words="62" data-nb-chars="370"><span class="idea" data-nb-ref-number="5" id="idea5" data-nb-words="62" data-nb-chars="370">Uvědomte si, že&nbsp;nelíčím vidiny šílence. To, co&nbsp;nyní tvrdím, je&nbsp;právě tak pravdivé, jakože slunce září na&nbsp;obloze. Snad to&nbsp;byl zázrak, ale k&nbsp;objevu jsem docházel ve&nbsp;sledu zcela pravděpodobných a&nbsp;od sebe rozlišitelných fází. Po&nbsp;nocích a&nbsp;dnech neuvěřitelné námahy a&nbsp;únavy se&nbsp;mi&nbsp;podařilo odhalit vznik života, a&nbsp;co víc, dosáhl jsem sám schopnost vdechnout život neživé hmotě.</span></p>
        <p class="chunk" data-nb-ref-number="6" id="chunk6" data-nb-words="127" data-nb-chars="772"><span class="idea" data-nb-ref-number="6" id="idea6" data-nb-words="127" data-nb-chars="772">Údiv, který jsem zpočátku při svém objevu pocítil, brzy ustoupil radosti a&nbsp;nadšení. Dosáhnout po&nbsp;tak dlouhé a&nbsp;úmorné námaze najednou cíle bylo nejkrásnějším vyplněním mých tužeb. Jenže tento objev byl tak velký a&nbsp;převratný, že&nbsp;všechny kroky, které mě&nbsp;k&nbsp;němu zavedly, byly smazány z&nbsp;mé paměti a&nbsp;znal jsem pouze výsledek. To, co&nbsp;bylo cílem a&nbsp;touhou nejmoudřejších mužů od&nbsp;doby stvoření světa, bylo nyní v&nbsp;mých rukou. Pochopitelně se&nbsp;mi&nbsp;neotevřelo jako kouzlem všechno. Poznání, kterého jsem nabyl, bylo totiž takového rázu, že&nbsp;spíše bylo vodítkem k&nbsp;dalšímu bádání než receptem pro jeho konečný výsledek. Připadal jsem si&nbsp;jako onen Arab, který byl pohřben s&nbsp;mrtvými do&nbsp;hrobky a&nbsp;nalezl z&nbsp;ní cestu ven k&nbsp;životu, veden pouze mihotavým a&nbsp;zdánlivě odnikud nepřicházejícím světlem.</span></p>
        <p class="chunk" data-nb-ref-number="7" id="chunk7" data-nb-words="104" data-nb-chars="587"><span class="idea" data-nb-ref-number="7" id="idea7" data-nb-words="104" data-nb-chars="587">Na&nbsp;vaší zvědavosti a&nbsp;údivu i&nbsp;naději zrcadlících se&nbsp;ve&nbsp;vašich očích vidím, milý příteli, očekávání, že&nbsp;prozradím své tajemství. To&nbsp;nelze. Vyslechněte mě&nbsp;trpělivě až&nbsp;do&nbsp;konce, a&nbsp;snadno pochopíte, proč jsem naprosto zdrženlivý. Nechci vás, který jste právě tak nechráněný a&nbsp;dychtivý, jako jsem byl tehdy já, vést do&nbsp;zkázy a&nbsp;neodvratného utrpení. Naučte se&nbsp;ode mne&nbsp;– a&nbsp;nepostačí-li vám mé&nbsp;rady, tak snad vám bude poučením můj příklad&nbsp;–, jak nebezpečné je&nbsp;získat vědění a&nbsp;oč šťastnější je&nbsp;ten, kdo věří, že&nbsp;jeho rodné město je&nbsp;svět, než ten, kdo se&nbsp;snaží stát se&nbsp;větším, než je&nbsp;v&nbsp;jeho silách.</span></p>
        <p class="chunk" data-nb-ref-number="8" id="chunk8" data-nb-words="215" data-nb-chars="1436"><span class="idea" data-nb-ref-number="8" id="idea8" data-nb-words="215" data-nb-chars="1436">Když jsem zjistil, jak překvapující moc mi&nbsp;byla svěřena, dlouho jsem váhal, jakým způsobem jí&nbsp;využít. Ačkoli jsem měl schopnost vnuknout život, přece jen bylo nepředstavitelně obtížné a&nbsp;namáhavé stvořit tělo, které ho&nbsp;mělo přijmout se&nbsp;všemi složitostmi nervů, svalů a&nbsp;žil. Rozvažoval jsem nejprve, mám-li se&nbsp;pokusit stvořit bytost podobnou člověku nebo nějakého jednoduššího tvora. Ale má&nbsp;představivost byla příliš vzrušena prvním úspěchem, než abych zapochyboval o&nbsp;své schopnosti dát život tvoru tak složitému a&nbsp;nádhernému, jako je&nbsp;člověk. Materiál, který jsem měl tehdy k&nbsp;dispozici, nebyl pro tak odvážný záměr nejvhodnější, ale přece jsem si&nbsp;byl jist úspěšným výsledkem. Připravil jsem se&nbsp;na&nbsp;řadu porážek, na&nbsp;možnost, že&nbsp;se&nbsp;mé&nbsp;bádání možná bude setkávat neustále s&nbsp;nezdarem a&nbsp;mé dílo snad nakonec bude nedokonalé, ale vědomí, jakého pokroku věda i&nbsp;mechanika den ze&nbsp;dne dosahují, mě&nbsp;povzbuzovalo v&nbsp;naději, že&nbsp;nynější pokusy položí alespoň základy mého budoucího úspěchu. A&nbsp;navíc velikost i&nbsp;složitost mého plánu přece nemohly být důkazem jeho neproveditelnosti. S&nbsp;takovými pocity jsem přistoupil k&nbsp;vytváření lidského tvora. Protože by&nbsp;malé rozměry některé části lidského těla značně zpomalily práci, rozhodl jsem se&nbsp;na&nbsp;rozdíl od&nbsp;původního předsevzetí vytvořit tvora mohutné postavy, asi tři metry vysokého a&nbsp;přiměřeně rozložitého. Po&nbsp;mnoha měsících strávených úspěšným opatřováním a&nbsp;upravováním potřebného materiálu jsem zahájil práci.</span></p>
        <p class="chunk" data-nb-ref-number="9" id="chunk9" data-nb-words="104" data-nb-chars="627"><span class="idea" data-nb-ref-number="9" id="idea9" data-nb-words="104" data-nb-chars="627">Pomyšlení na&nbsp;první úspěchy mě&nbsp;pohánělo vpřed jako prudký vítr. Život a&nbsp;smrt mi&nbsp;připadaly jako toužené hranice, kterými musím nejprve proniknout, abych pak náš temný svět ozářil proudem světla. Nový tvor by&nbsp;mi&nbsp;žehnal jako svému stvořiteli a&nbsp;mnoho šťastných a&nbsp;vynikajících bytostí by&nbsp;vděčilo za&nbsp;svou existenci mně. Žádný otec by&nbsp;se&nbsp;nemohl dovolávat vděčnosti vlastního dítěte více než já. Takové i&nbsp;podobné úvahy mě&nbsp;dovedly k&nbsp;názoru, že&nbsp;dokážu-li vdechovat život neživé hmotě, mohl bych také za&nbsp;nějakou dobu (tehdy jsem totiž zjistil, že&nbsp;v&nbsp;dané chvíli to&nbsp;je&nbsp;nemožné) obnovit život tam, kde smrt již zřejmě odsoudila tělo ke&nbsp;zkáze.</span></p>
        <p class="chunk" data-nb-ref-number="10" id="chunk10" data-nb-words="262" data-nb-chars="1587"><span class="idea" data-nb-ref-number="10" id="idea10" data-nb-words="262" data-nb-chars="1587">Takové myšlenky posilovaly mé&nbsp;odhodlání a&nbsp;já s&nbsp;neutuchající horlivostí pokračoval ve&nbsp;vytčeném úkolu. Nadměrná práce mě&nbsp;vysilovala, zhubl jsem a&nbsp;tváře mi&nbsp;pobledly. Občas, když jsem se&nbsp;domníval, že&nbsp;už&nbsp;jsem na&nbsp;prahu úspěchu, setkal jsem se&nbsp;s&nbsp;nezdarem, ale přesto mě&nbsp;neopouštěla naděje, že&nbsp;příští den nebo příští hodina budou úspěšné. Všechnu naději jsem skládal v&nbsp;tajemství, jež jsem znal jen já&nbsp;sám. Měsíc svítil na&nbsp;mou noční práci a&nbsp;já jsem s&nbsp;neutuchající a&nbsp;bezdechou dychtivostí pronikal do&nbsp;nejtemnějších skrýší přírody. Dokáže někdo pochopit hrůzu mého tajemného počínání, když jsem se&nbsp;lopotil ve&nbsp;vlhku znesvěcených hrobů nebo trýznil živé zvíře, abych oživil neživou hmotu? Vzpomenu-li si&nbsp;nyní na&nbsp;onu dobu, celý se&nbsp;roztřesu a&nbsp;před očima se&nbsp;mi&nbsp;zatmí, ale tehdy mě&nbsp;hnal vpřed neodolatelný a&nbsp;téměř šílený pud. Tehdy se&nbsp;mi&nbsp;zdálo, že&nbsp;všechny mé&nbsp;smysly a&nbsp;celé mé&nbsp;cítění je&nbsp;upnuto jen na&nbsp;tento jediný úkol. Dnes ovšem vím, že&nbsp;to&nbsp;bylo jen přechodné omámení, a&nbsp;uvědomuji si&nbsp;to&nbsp;hlouběji zejména od&nbsp;té&nbsp;doby, kdy zdroj tohoto nepřirozeného popudu přestal účinkovat. Sbíral jsem v&nbsp;márnicích kosti a&nbsp;rouhačskými prsty jsem porušoval ohromující tajemství lidské kostry. Dílnu pro svou nečistou práci jsem si&nbsp;zařídil v&nbsp;osamělé komoře, či&nbsp;spíše v&nbsp;jakési cele na&nbsp;půdě domu, oddělené od&nbsp;všech ostatních bytů pavlačí a&nbsp;schodištěm. Při své piplavé práci jsem musel také velmi namáhat zrak. Značnou část materiálu jsem bral z&nbsp;pitevny a&nbsp;jatek a&nbsp;často jsem se&nbsp;od&nbsp;svého hnusného konání odvracel s&nbsp;odporem. Jenže hnán neustále vzrůstající žádostivostí jsem nakonec přece jen dospěl téměř ke&nbsp;konci svého snažení.</span></p>
        <p class="chunk" data-nb-ref-number="11" id="chunk11" data-nb-words="120" data-nb-chars="708"><span class="idea" data-nb-ref-number="11" id="idea11" data-nb-words="120" data-nb-chars="708">Letní měsíce uplynuly a&nbsp;já byl celou dobu tělem i&nbsp;duší ponořen do&nbsp;své práce. Bylo tehdy překrásně, pole ještě nevydala tak bohatou úrodu a&nbsp;z&nbsp;vinic se&nbsp;ještě nikdy nesklízely tak krásné hrozny, ale mé&nbsp;oči byly nevnímavé ke&nbsp;krásám přírody. A&nbsp;stejné pocity, pro které jsem zanedbával svět kolem sebe, způsobily, že&nbsp;jsem zapomínal i&nbsp;na přátele, kteří byli tak daleko a&nbsp;které jsem tak dlouho neviděl. Věděl jsem, že&nbsp;je&nbsp;mé&nbsp;mlčení zneklidňuje, a&nbsp;dobře si&nbsp;pamatuji otcova slova: „Vím, že&nbsp;dokud budeš sám se&nbsp;sebou spokojen, budeš na&nbsp;nás vzpomínat s&nbsp;láskou a&nbsp;budeš nám pravidelně psát. Musíš mi&nbsp;prominout, jestliže budu každé přerušení Tvé korespondence považovat za&nbsp;důkaz toho, že&nbsp;zanedbáváš i&nbsp;své ostatní povinnosti.“</span></p>
        <p class="chunk" data-nb-ref-number="12" id="chunk12" data-nb-words="33" data-nb-chars="201"><span class="idea" data-nb-ref-number="12" id="idea12" data-nb-words="33" data-nb-chars="201">Věděl jsem, jaké jsou otcovy pocity, ale nemohl jsem se&nbsp;odtrhnout od&nbsp;práce, která se&nbsp;mě&nbsp;přes svou odpornost zcela zmocnila. Vše, co&nbsp;souviselo s&nbsp;láskou, bylo třeba odložit, dokud nedosáhnu velkého cíle.</span></p>
        <p class="chunk" data-nb-ref-number="13" id="chunk13" data-nb-words="140" data-nb-chars="902"><span class="idea" data-nb-ref-number="13" id="idea13" data-nb-words="140" data-nb-chars="902">Tehdy jsem si&nbsp;myslil, jak je&nbsp;otec nespravedlivý, jestliže mé&nbsp;odmlčení přisuzuje neřestem nebo špatnému životu, avšak dnes jsem přesvědčen, že&nbsp;se&nbsp;oprávněně domníval, že&nbsp;nejsem na&nbsp;správné cestě. Dokonalý člověk má&nbsp;vždy zachovávat klidnou a&nbsp;pokojnou mysl a&nbsp;nikdy nemá připustit, aby vášeň nebo pomíjivá touha porušily jeho pohodu. Ani vědecké bádání nemá být podle mého názoru výjimkou z&nbsp;tohoto pravidla. Jestliže studium, kterému se&nbsp;člověk věnuje, vede k&nbsp;oslabení přátelských vztahů a&nbsp;prostých radostí, v&nbsp;nichž nemá být ani stopa bolesti, pak je&nbsp;toto studium určitě nesprávné a&nbsp;pro lidskou mysl nevhodné. Kdyby toto pravidlo bylo vždycky dodržováno, kdyby se&nbsp;nikdo nepouštěl do&nbsp;činnosti, která porušuje klid jeho rodinných vztahů, pak by&nbsp;Řecko nebylo zotročeno, Caesar by&nbsp;byl ušetřil vlastní zem, Amerika by&nbsp;byla objevena ve&nbsp;větších časových odstupech a&nbsp;mexická a&nbsp;peruánská říše by&nbsp;nebyly bývaly zničeny.</span></p>
        <p class="chunk" data-nb-ref-number="14" id="chunk14" data-nb-words="22" data-nb-chars="148"><span class="idea" data-nb-ref-number="14" id="idea14" data-nb-words="22" data-nb-chars="148">Zapomínám však, že&nbsp;se&nbsp;v&nbsp;nejzajímavější části svého vypravování pouštím do&nbsp;moralizujícího kázání, a&nbsp;výraz vaší tváře mi&nbsp;připomíná, že&nbsp;mám pokračovat.</span></p>
        <p class="chunk" data-nb-ref-number="15" id="chunk15" data-nb-words="177" data-nb-chars="1021"><span class="idea" data-nb-ref-number="15" id="idea15" data-nb-words="177" data-nb-chars="1021">Otec mi&nbsp;v&nbsp;dopise nic nevyčítal a&nbsp;na mé&nbsp;mlčení reagoval pouze častějšími dotazy na&nbsp;mé&nbsp;studium. Zima, jaro a&nbsp;léto uplynuly při pil­né práci, nedíval jsem se&nbsp;však na&nbsp;květy nebo zelenající se&nbsp;listí&nbsp;– což mě&nbsp;vždy naplňovalo nesmírným potěšením&nbsp;–, tak hluboce jsem byl zabrán do&nbsp;své činnosti. Onoho roku zvadlo listí dříve, než má&nbsp;práce skončila; a&nbsp;každý den mi&nbsp;ukazoval stále zřetelněji, jakého úspěchu jsem dosáhl. Jenže úzkostlivost začala brzdit mé&nbsp;nadšení a&nbsp;já si&nbsp;připadal spíše jako otrok nucený lopotit se&nbsp;v&nbsp;dolech nebo při nějaké jiné úmorné práci než jako umělec zabývající se&nbsp;svou oblíbenou činností. Každou noc se&nbsp;mě&nbsp;zmocnila horečka a&nbsp;stal jsem se&nbsp;nervózním až&nbsp;k&nbsp;trapnosti: lekal mě&nbsp;padající list a&nbsp;lidem jsem se&nbsp;vyhýbal, jako bych byl vinen nějakým zločinem. Představa, jaká troska se&nbsp;ze&nbsp;mě&nbsp;stala, mě&nbsp;občas vyděsila. Při síle mě&nbsp;udržovala pouze důležitost mého záměru; má&nbsp;námaha už&nbsp;brzy skončí a&nbsp;já byl přesvědčen, že&nbsp;pohyb a&nbsp;zábava pak zaženou chorobu. Slíbil jsem si, že&nbsp;si&nbsp;dopřeji obojího, až&nbsp;dokončím své dílo.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./frankenstein_001.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>