<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola 10">
    <meta name="apple-mobile-web-app-capable" content="yes">
    <title>Kapitola 10</title>
    <link rel="stylesheet" href="./style/style.min.css" media="screen" integrity="sha256-pEuscjPgvhH0ekmdpkE3UVcIAkWSiOAQAo0vH/3xy5I=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Mary Shelleyová: Frankenstein">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Frankenstein">
    <meta property="og:title" content="Frankenstein">
    <meta property="og:type" content="book">
    <meta property="og:book:author" content="Mary Shelleyová">
    <meta property="twitter:title" content="Mary Shelleyová: Frankenstein">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./frankenstein_017.html">
    <link rel="next" href="./frankenstein_019.html">
    <meta name="nb-order" content="14">
    <link rel="self" href="frankenstein_018.html">
    <meta name="nb-identifier" content="shelleyova-frankenstein-5021697">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1849" data-nb-chars="11299">
    <nav role="doc-toc">
      <ul class="plain section">
        <li><a href="frankenstein_005.html">Dopis I</a></li>
        <li><a href="frankenstein_006.html">Dopis II</a></li>
        <li><a href="frankenstein_007.html">Dopis III</a></li>
        <li><a href="frankenstein_008.html">Dopis IV</a>
          <ul>
            <li><a href="frankenstein_009.html">Kapitola 1</a></li>
            <li><a href="frankenstein_010.html">Kapitola 2</a></li>
            <li><a href="frankenstein_011.html">Kapitola 3</a></li>
            <li><a href="frankenstein_012.html">Kapitola 4</a></li>
            <li><a href="frankenstein_013.html">Kapitola 5</a></li>
            <li><a href="frankenstein_014.html">Kapitola 6</a></li>
            <li><a href="frankenstein_015.html">Kapitola 7</a></li>
            <li><a href="frankenstein_016.html">Kapitola 8</a></li>
            <li><a href="frankenstein_017.html">Kapitola 9</a></li>
            <li><a href="frankenstein_018.html">Kapitola 10</a></li>
            <li><a href="frankenstein_019.html">Kapitola 11</a></li>
            <li><a href="frankenstein_020.html">Kapitola 12</a></li>
            <li><a href="frankenstein_021.html">Kapitola 13</a></li>
            <li><a href="frankenstein_022.html">Kapitola 14</a></li>
            <li><a href="frankenstein_023.html">Kapitola 15</a></li>
            <li><a href="frankenstein_024.html">Kapitola 16</a></li>
            <li><a href="frankenstein_025.html">Kapitola 17</a></li>
            <li><a href="frankenstein_026.html">Kapitola 18</a></li>
            <li><a href="frankenstein_027.html">Kapitola 19</a></li>
            <li><a href="frankenstein_028.html">Kapitola 20</a></li>
            <li><a href="frankenstein_029.html">Kapitola 21</a></li>
            <li><a href="frankenstein_030.html">Kapitola 22</a></li>
            <li><a href="frankenstein_031.html">Kapitola&nbsp;23</a></li>
            <li><a href="frankenstein_032.html">Kapitola 24</a></li>
          </ul>
        </li>
        <li><a href="frankenstein_033.html">Deník kapitána Waltona, pokračování</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./frankenstein_017.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="11"><span class="idea" data-nb-ref-number="1" id="idea1" data-nb-words="2" data-nb-chars="11">Kapitola 10</span></h1>
        <section>
          <p class="chunk" data-nb-ref-number="2" data-nb-words="170" data-nb-chars="1139"><span class="idea" data-nb-ref-number="2" id="idea2" data-nb-words="170" data-nb-chars="1139">Příští den jsem se&nbsp;toulal údolím. Zastavil jsem se&nbsp;u&nbsp;pramene Arvei­ronu, napájeného ledovcem, který pomalu sestupuje dolů od&nbsp;horského vrcholu, aby přehradil údolí. Přede mnou se&nbsp;zdvihala strmá úbočí velebných hor, nade mnou visela sněžná zeď ledovce, kolem bylo roztroušeno několik borovic. Slavnostní ticho audienčního sálu svrchované Přírody bylo porušováno pouze zurčením potoků, pádem balvanů, mohutným duněním laviny nebo třeskem nakupeného ledu, který podle neměnných zákonů stále a&nbsp;stále praskal a&nbsp;pukal, jako by&nbsp;byl pouhou hračkou v&nbsp;jejích rukou. Tato nádherná krása mi&nbsp;přinášela největší útěchu, jakou jsem byl schopen přijmout. Povznášela mě&nbsp;nad všechny malicherné pocity, a&nbsp;ačkoli mě&nbsp;nezbavovala zármutku, přece jen ho&nbsp;zmírňovala a&nbsp;uklidňovala. Do&nbsp;určité míry mi&nbsp;rovněž odvedla myšlenky od&nbsp;všeho, nad čím jsem poslední měsíc uvažoval. Večer jsem se&nbsp;vrátil dolů a&nbsp;ve spánku jsem znovu navštívil horskou krajinu, kterou jsem prozkoumával ve&nbsp;dne. Kolem mě&nbsp;se&nbsp;shlukli neposkvrněný zasněžený vrcholek, skvoucí horské štíty, borovicové lesíky, rozeklaná holá propast, orel vznášející se&nbsp;mezi mraky a&nbsp;vše to&nbsp;prosilo, abych se&nbsp;uklidnil.</span></p>
          <p class="chunk" data-nb-ref-number="3" data-nb-words="149" data-nb-chars="938"><span class="idea" data-nb-ref-number="3" id="idea3" data-nb-words="149" data-nb-chars="938">Kam to&nbsp;všechno zmizelo, když jsem se&nbsp;příštího rána probudil? Všechen klid prchl spolu se&nbsp;spánkem a&nbsp;temný smutek zahalil všechny mé&nbsp;myšlenky. Z&nbsp;nebe padaly proudy deště a&nbsp;hustá mlha zakrývala horské vrcholy, takže jsem ani nezahlédl tváře svých mohutných přátel. Přesto jsem chtěl proniknout jejich mlžným závojem a&nbsp;navštívit je&nbsp;v&nbsp;jejich oblačných úkrytech. Co&nbsp;pro mě&nbsp;znamenal déšť a&nbsp;bouře? Rozhodl jsem se&nbsp;vystoupit na&nbsp;vrcholek Montanvertu. Vzpomněl jsem si, jak na&nbsp;mě&nbsp;zapůsobil obrovský, neustále postupující ledovec, když jsem ho&nbsp;poprvé spatřil. Tehdy mě&nbsp;ten pohled naplnil velebným nadšením, které dalo duši křídla a&nbsp;vyneslo ji&nbsp;z&nbsp;temného světa k&nbsp;světlu a&nbsp;radosti. Krása a&nbsp;vznešenost přírody vždy povznášely mou mysl a&nbsp;způsobovaly, že&nbsp;jsem zapomínal na&nbsp;pomíjivé starosti života. Znal jsem dobře cestu, a&nbsp;proto jsem se&nbsp;rozhodl, že&nbsp;půjdu, bez horského vůdce. Přítomnost někoho cizího by&nbsp;mi&nbsp;stejně byla kazila osamělou velkolepost krajiny.</span></p>
          <p class="chunk" data-nb-ref-number="4" data-nb-words="192" data-nb-chars="1261"><span class="idea" data-nb-ref-number="4" id="idea4" data-nb-words="192" data-nb-chars="1261">Stoupání je&nbsp;prudké, ale pěšina překonává četnými serpentinami sráznost úbočí. Krajina působí dojmem strašné opuštěnosti. Na&nbsp;mnoha místech je&nbsp;vidět stopy po&nbsp;zimních lavinách, stromy tam leží porůznu zpřerážené, některé zcela zničené, jiné ohnuté, opírající se&nbsp;o&nbsp;vyčnívající skály nebo zapletené do&nbsp;jiných stromů. Pod samým vrcholem přetínají na&nbsp;několika místech stezku sněžné rokle, po&nbsp;jejichž strmých svazích se&nbsp;neustále kutálejí dolů kameny. Jedna z&nbsp;nich je&nbsp;velmi nebezpečná, protože hlasitější zvuk, dokonce hovor, vyvolává vzdušný proud, který může přivolat zkázu na&nbsp;poutníkovu hlavu. Borovice nejsou ani vysoké ani rozložité, jejich větve jsou však tmavé a&nbsp;propůjčují krajině přísný vzhled. Pohlédl jsem do&nbsp;údolí pod sebou; z&nbsp;prudkých říček stoupala hustá mlha a&nbsp;zahalovala neprostupnými závoji okolní hory, jejichž vrcholky se&nbsp;skrývaly v&nbsp;šedých mracích, zatímco zachmuřená obloha chrlila déšť. To&nbsp;vše zesilovalo smutný dojem, kterým krajina na&nbsp;mě&nbsp;působila. Proč se&nbsp;jen člověk vychloubá tím, že&nbsp;má&nbsp;vyšší vnímavost než zvířata, vždyť právě jen proto má&nbsp;větší požadavky. Kdyby naše cítění bylo omezeno na&nbsp;hlad, žízeň a&nbsp;smysly, mohli bychom být takřka svobodní. Ale na&nbsp;nás působí sebemenší záchvěv větru či&nbsp;náhodné slovo a&nbsp;dojem, který v&nbsp;nás toto slovo vyvolá.</span></p>
          <p class="chunk" data-nb-ref-number="5" data-nb-words="138" data-nb-chars="833"><span class="idea" data-nb-ref-number="5" id="idea5" data-nb-words="138" data-nb-chars="833">K&nbsp;polednímu jsem dorazil na&nbsp;vrcholek. Posadil jsem se&nbsp;na&nbsp;útes, který vyčníval nad mořem ledu. Mlha zakrývala vše, ledovce i&nbsp;okolní hory. Náhle vítr rozehnal mraky a&nbsp;já jsem mohl sestoupit na&nbsp;ledovec. Jeho povrch je&nbsp;velmi nerovný jako vzdouvající se&nbsp;vlny rozbouřeného moře, šplhá se&nbsp;po&nbsp;úbočí a&nbsp;je rozeklán hlubokými trhlinami. Jeho plocha je&nbsp;široká téměř míli, ale trvalo mi&nbsp;dvě hodiny, než jsem ji&nbsp;přešel. Za&nbsp;ledovcem je&nbsp;holá strmá skála. Montanvert ležel nyní přesně naproti místu, kde jsem stál, a&nbsp;nad ním se&nbsp;tyčil Mont Blanc ve&nbsp;svém velebném majestátu. Zastavil jsem se&nbsp;ve&nbsp;skalním výklenku a&nbsp;pohlížel na&nbsp;tuto nádhernou a&nbsp;ohromující scénu. Moře, či&nbsp;spíše široká řeka ledu se&nbsp;vinula mezi strmými úbočími hor, jejichž nebetyčné vrcholky shlížely na&nbsp;její zákruty. Ledem pokryté bělostné štíty zářily nad mraky ve&nbsp;slunečních paprscích.</span></p>
          <p class="chunk" data-nb-ref-number="6" data-nb-words="153" data-nb-chars="926"><span class="idea" data-nb-ref-number="6" id="idea6" data-nb-words="153" data-nb-chars="926">Náhle jsem zahlédl postavu, která se&nbsp;ke&nbsp;mně neobyčejně rychle blížila. Přeskakovala trhliny v&nbsp;ledu, mezi nimiž jsem tak opatrně kráčel, a&nbsp;jak se&nbsp;přibližovala, připadalo mi, že&nbsp;je&nbsp;vyšší než normální člověk. Zmocnilo se&nbsp;mě&nbsp;vzrušení, před očima se&nbsp;mi&nbsp;zatmělo a&nbsp;cítil jsem, jak se&nbsp;mě&nbsp;zmocňuje mdloba, ale chladný horský větřík mě&nbsp;rychle osvěžil. Když jsem mohl rozeznat rysy neznámého, naskytl se&nbsp;mi&nbsp;strašný a&nbsp;obávaný pohled! Uvědomil jsem si, že&nbsp;je&nbsp;to&nbsp;netvor, kterého jsem stvořil. Hrůza a&nbsp;zlost mne roztřásly. Rozhodl jsem se&nbsp;vyčkat jeho příchodu a&nbsp;pak se&nbsp;s&nbsp;ním pustit do&nbsp;zápasu na&nbsp;život a&nbsp;na smrt. Přišel, jeho výraz prozrazoval hořký bol spojený s&nbsp;opovržením a&nbsp;zlobou, zatímco jeho nelidská ošklivost byla skoro nesnesitelně odporná pro pohled lidských očí. Ale to&nbsp;jsem téměř nevnímal. Nenávistí a&nbsp;vztekem jsem oněměl a&nbsp;teprve, když jsem se&nbsp;vzchopil, zahrnul jsem ho&nbsp;záplavou slov překypujících zuřivou nenávistí a&nbsp;opovržením.</span></p>
          <p class="chunk" data-nb-ref-number="7" data-nb-words="45" data-nb-chars="267"><span class="idea" data-nb-ref-number="7" id="idea7" data-nb-words="45" data-nb-chars="267">„Ďáble, jak se&nbsp;odvažuješ přijít ke&nbsp;mně?“ zvolal jsem. „Nebojíš se, že&nbsp;se&nbsp;ti&nbsp;krutě pomstím? Odejdi, odporný plaze, nebo raději zůstaň, ať&nbsp;tě&nbsp;mohu zničit na&nbsp;prach! Ach, kdyby jen mohl zánik tvého bědného těla vrátit život oněm obětem, které jsi tak ďábelsky zavraždil!“</span></p>
          <p class="chunk" data-nb-ref-number="8" data-nb-words="106" data-nb-chars="644"><span class="idea" data-nb-ref-number="8" id="idea8" data-nb-words="106" data-nb-chars="644">„Očekával jsem takové přivítání,“ odpověděl netvor. „Všichni lidé jsou ubozí, a&nbsp;jak tedy musím být nenáviděn já, který jsem ještě bídnější než kterákoliv lidská bytost! A&nbsp;přece ty, můj stvořitel, nenávidíš a&nbsp;odháníš mě, své dílo, s&nbsp;nímž jsi svázán pouty, která mohou být rozetnuta pouze zničením jednoho z&nbsp;nás. Máš v&nbsp;úmyslu mě&nbsp;zabít. Jakým právem si&nbsp;dovoluješ takhle si&nbsp;pohrávat se&nbsp;životem? Splň svou povinnost ke&nbsp;mně, a&nbsp;já splním svou k&nbsp;tobě a&nbsp;lidstvu. Jestli vyhovíš mým podmínkám, nechám tebe i&nbsp;všechny ostatní lidi na&nbsp;pokoji; jestliže však odmítneš, budu tak dlouho napájet své hrdlo smrtí, až&nbsp;bude přesyceno krví tvých zbývajících přátel!“</span></p>
          <p class="chunk" data-nb-ref-number="9" data-nb-words="32" data-nb-chars="201"><span class="idea" data-nb-ref-number="9" id="idea9" data-nb-words="32" data-nb-chars="201">„Odporný netvore! Stvůro! Pekelná muka jsou příliš mírným trestem za&nbsp;tvé zločiny! Odporný ďáble! Vytýkáš mi, že&nbsp;jsem tě&nbsp;stvořil. Pojď tedy, ať&nbsp;zničím onu jiskru, kterou jsem tě&nbsp;tak nerozvážně obdařil!“</span></p>
          <p class="chunk" data-nb-ref-number="10" data-nb-words="20" data-nb-chars="105"><span class="idea" data-nb-ref-number="10" id="idea10" data-nb-words="20" data-nb-chars="105">Má&nbsp;zuřivost neznala mezí a&nbsp;já jsem se&nbsp;na&nbsp;něj vrhl, hnán všemi pocity nenávisti, jaké jen může člověk mít.</span></p>
          <p class="chunk" data-nb-ref-number="11" data-nb-words="5" data-nb-chars="27"><span class="idea" data-nb-ref-number="11" id="idea11" data-nb-words="5" data-nb-chars="27">Lehce mě&nbsp;odstrčil a&nbsp;pravil:</span></p>
          <p class="chunk" data-nb-ref-number="12" data-nb-words="180" data-nb-chars="1011"><span class="idea" data-nb-ref-number="12" id="idea12" data-nb-words="180" data-nb-chars="1011">„Uklidni se! Prosím tě&nbsp;pouze, abys mě&nbsp;vyslechl, než dáš volný průchod své zlobě! Netrpěl jsem snad dosti, že&nbsp;se&nbsp;snažíš zvětšit mé&nbsp;neštěstí? I&nbsp;když je&nbsp;můj život naplněn neustálým strachem, přece mi&nbsp;je&nbsp;drahý a&nbsp;já ho&nbsp;budu bránit. Uvědom si, žes mě&nbsp;učinil silnějším a&nbsp;větším, než jsi ty, a&nbsp;že mé&nbsp;klouby jsou ohebnější. Nedám se&nbsp;však svést k&nbsp;tomu, abych se&nbsp;postavil proti tobě. Jsem tvým dílem a&nbsp;já budu k&nbsp;svému pánu a&nbsp;vládci dokonce mírný a&nbsp;poslušný. Ovšem jen tehdy, splníš-li to, čím jsi mi&nbsp;povinován. Frankensteine, nebuď laskavý ke&nbsp;všem ostatním, a&nbsp;hrubý pouze na&nbsp;mě, vždyť já&nbsp;nejvíce potřebuji tvůj cit pro spravedlnost, a&nbsp;dokonce tvou vlídnost a&nbsp;náklonnost. Pamatuj si, že&nbsp;jsem dílem tvých rukou a&nbsp;tvého mozku; měl bych být tvým Adamem, jsem však spíše padlým andělem, kterému jsi vzal všechny radosti, ačkoli se&nbsp;ničeho zlého nedopustil. Kolem sebe vidím tolik jasu a&nbsp;pohody, ale já&nbsp;jsem z&nbsp;toho neodvolatelně vyloučen. Byl jsem hodný a&nbsp;dobrý a&nbsp;pouze utrpení mě&nbsp;učinilo zlým. Učiň mě&nbsp;šťastným, a&nbsp;já se&nbsp;změním.“</span></p>
          <p class="chunk" data-nb-ref-number="13" data-nb-words="28" data-nb-chars="178"><span class="idea" data-nb-ref-number="13" id="idea13" data-nb-words="28" data-nb-chars="178">„Odejdi! Nechci tě&nbsp;poslouchat! Mezi námi nemůže být nic společného, jsme nepřátelé. Odejdi nebo dovol, abychom vyzkoušeli svou sílu v&nbsp;zápase, ve&nbsp;kterém jeden z&nbsp;nás musí padnout.“</span></p>
          <p class="chunk" data-nb-ref-number="14" data-nb-words="264" data-nb-chars="1577"><span class="idea" data-nb-ref-number="14" id="idea14" data-nb-words="264" data-nb-chars="1577">„Čím tě&nbsp;mohu obměkčit? Cožpak tě&nbsp;žádné prosby nepřimějí laskavě vyslechnout tvora, který se&nbsp;dovolává tvé dobroty a&nbsp;soucitu? Věř mi, Frankensteine: byl jsem šlechetný, má&nbsp;duše zářila láskou a&nbsp;lidskostí, jsem však sám, strašlivě sám! Ty, můj stvořitel, se&nbsp;mě&nbsp;děsíš. Jaké naděje se&nbsp;mohu dočkat od&nbsp;tvých bližních, kteří mi&nbsp;nejsou ničím povinováni? Odhánějí mě&nbsp;a&nbsp;nenávidí mě. Mým útočištěm jsou opuštěné hory a&nbsp;pusté ledovce. Putoval jsem mnoho dní; ledové jeskyně, ve&nbsp;kterých se&nbsp;jedině cítím bezpečen, jsou mým příbytkem, a&nbsp;to jediným, který mi&nbsp;lidé nezávidějí. Vzývám tuto smutnou oblohu, protože je&nbsp;ke&nbsp;mně laskavější než tví bližní. Kdyby lidé věděli o&nbsp;mé existenci, jednali by&nbsp;jako ty&nbsp;a&nbsp;ozbrojili by&nbsp;se, aby mě&nbsp;zničili. Nemám tedy snad nenávidět ty, v&nbsp;nichž vzbuzuji odpor? Se&nbsp;svými nepřáteli se&nbsp;nebudu bratříčkovat! Jsem ubožák, ale oni se&nbsp;musí podílet se&nbsp;mnou na&nbsp;mé&nbsp;ubohosti. Jedině ty&nbsp;mi&nbsp;můžeš pomoci a&nbsp;zprostit mě&nbsp;zla, které by&nbsp;jinak tvou zásluhou narostlo tak, že&nbsp;jeho vítr strhne nejen tebe a&nbsp;tvou rodinu, nýbrž i&nbsp;tisíce jiných. Dovolávám se&nbsp;tvého soucitu, nepohrdej mnou. Vyslechni můj příběh, a&nbsp;až skončím, opusť mě, nebo mě&nbsp;polituj, podle toho, jaký osud si&nbsp;podle tebe zasloužím. Ale vyslechni mě! Zákony lidí, i&nbsp;když jsou krvavé, dovolují, aby viník přednesl svou obhajobu dříve, než je&nbsp;odsouzen. Vyslechni mě, Frankensteine. Obviňuješ mě&nbsp;z&nbsp;vraždy, a&nbsp;přece bys s&nbsp;klidným svědomím zničil tvora, kterého jsi sám stvořil. To&nbsp;je&nbsp;ta&nbsp;věčná lidská spravedlnost! A&nbsp;přece tě&nbsp;neprosím, abys mě&nbsp;ušetřil. Vyslechni mě&nbsp;a&nbsp;potom, jestliže můžeš a&nbsp;budeš chtít, znič dílo svých rukou.“</span></p>
          <p class="chunk" data-nb-ref-number="15" data-nb-words="82" data-nb-chars="496"><span class="idea" data-nb-ref-number="15" id="idea15" data-nb-words="82" data-nb-chars="496">„Proč mi&nbsp;připomínáš okolnosti,“ odvětil jsem, „na které si&nbsp;vzpomínám jen s&nbsp;hrůzou? Proč mi&nbsp;připomínáš, že&nbsp;to&nbsp;jsem já, ubohý nešťastník, kdo tě&nbsp;stvořil? Nechť je&nbsp;proklet den, ty&nbsp;odporný ďáble, kdy jsi poprvé spatřil světlo světa! Nechť jsou proklety (i když tím proklínám sám sebe) ruce, které tě&nbsp;stvořily! Já&nbsp;sám jsem způsobil, že&nbsp;jsem nejubožejší člověk na&nbsp;světě. Nenechal jsi mi&nbsp;možnost, abych posoudil, zda jsem k&nbsp;tobě spravedlivý nebo ne. Odejdi! Zbav mě&nbsp;pohledu na&nbsp;svou nenáviděnou postavu!“</span></p>
          <p class="chunk" data-nb-ref-number="16" data-nb-words="123" data-nb-chars="719"><span class="idea" data-nb-ref-number="16" id="idea16" data-nb-words="123" data-nb-chars="719">„Dobrá, zbavuji tě&nbsp;toho pohledu, můj stvořiteli,“ řekl a&nbsp;přikryl mi&nbsp;oči svýma nenáviděnýma rukama. Prudce jsem je&nbsp;od&nbsp;sebe odstrčil. „Jen tak tě&nbsp;mohu zbavit pohledu, který tě&nbsp;děsí,“ pokračoval. „Ale musíš mě&nbsp;vyslechnout, abych se&nbsp;mohl dovolávat tvého soucitu. Při ctnostech, které jsem kdysi měl, tě&nbsp;o&nbsp;to žádám! Vyslechni mé&nbsp;vyprávění, je&nbsp;dlouhé a&nbsp;neobvyklé. Tady je&nbsp;ti&nbsp;však chladno, pojď proto se&nbsp;mnou na&nbsp;horu do&nbsp;mé&nbsp;chatrče. Slunce je&nbsp;ještě vysoko na&nbsp;obloze. Než zapadne, aby se&nbsp;skrylo za&nbsp;tyto zasněžené stráně a&nbsp;ozářilo jiný svět, vyslechneš můj příběh a&nbsp;budeš moci rozhodnout. Na&nbsp;tobě závisí, zda navždy odejdu z&nbsp;blízkosti lidí a&nbsp;nebudu jim škodit, nebo zda se&nbsp;stanu metlou tvých bližních a&nbsp;původcem tvé brzké zkázy.“</span></p>
          <p class="chunk" data-nb-ref-number="17" data-nb-words="160" data-nb-chars="966"><span class="idea" data-nb-ref-number="17" id="idea17" data-nb-words="160" data-nb-chars="966">Po&nbsp;těchto slovech vstoupil na&nbsp;ledovec. Šel jsem za&nbsp;ním. Srdce jsem měl plné nenávisti a&nbsp;kráčel jsem mlčky, ale cestou jsem zvážil jednotlivé důvody, které uvedl, a&nbsp;řekl jsem si, že&nbsp;alespoň vyslechnu jeho vyprávění. Pobízela mě&nbsp;k&nbsp;tomu zvědavost, a&nbsp;soucit potvrdil mé&nbsp;rozhodnutí. Stále jsem ho&nbsp;považoval za&nbsp;vraha svého bratra a&nbsp;dychtivě jsem se&nbsp;snažil dosáhnout potvrzení, nebo vyvrácení své domněnky. A&nbsp;poprvé jsem si&nbsp;také uvědomil, že&nbsp;tvůrce má&nbsp;k&nbsp;svému dílu povinnosti, a&nbsp;pochopil jsem, že&nbsp;dříve, než si&nbsp;budu stěžovat na&nbsp;jeho zkaženost, bych se&nbsp;měl pokusit učinit ho&nbsp;šťastným. Tyto pohnutky mě&nbsp;přiměly, abych vyhověl jeho prosbě. Přešli jsme proto přes ledovec a&nbsp;vystoupili na&nbsp;protilehlou skálu. Vzduch byl chladný a&nbsp;opět začalo pršet. Vešli jsme do&nbsp;chatrče, netvor s&nbsp;výrazem radosti, já&nbsp;s&nbsp;těžkým srdcem a&nbsp;stísněnými pocity. Souhlasil jsem však, že&nbsp;ho&nbsp;vyslechnu. Posadil jsem se&nbsp;k&nbsp;ohni, který můj strašný společník rozdělal, a&nbsp;zaposlouchal jsem se&nbsp;do&nbsp;jeho vyprávění.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./frankenstein_019.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>