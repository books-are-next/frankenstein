<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola 3">
    <meta name="apple-mobile-web-app-capable" content="yes">
    <title>Kapitola 3</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./frankenstein_010.html">
    <link rel="next" href="./frankenstein_012.html">
    <meta name="nb-order" content="7">
    <link rel="self" href="frankenstein_011.html">
    <meta name="nb-identifier" content="shelleyova-frankenstein-8df2e1c">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2174" data-nb-chars="13678">
    <nav role="doc-toc">
      <li><a href="frankenstein_005.html">Dopis I</a></li>
      <li><a href="frankenstein_006.html">Dopis II</a></li>
      <li><a href="frankenstein_007.html">Dopis III</a></li>
      <li><a href="frankenstein_008.html">Dopis IV</a>
        <ul>
          <li><a href="frankenstein_009.html">Kapitola 1</a></li>
          <li><a href="frankenstein_010.html">Kapitola 2</a></li>
          <li><a href="frankenstein_011.html">Kapitola 3</a></li>
          <li><a href="frankenstein_012.html">Kapitola 4</a></li>
          <li><a href="frankenstein_013.html">Kapitola 5</a></li>
          <li><a href="frankenstein_014.html">Kapitola 6</a></li>
          <li><a href="frankenstein_015.html">Kapitola 7</a></li>
          <li><a href="frankenstein_016.html">Kapitola 8</a></li>
          <li><a href="frankenstein_017.html">Kapitola 9</a></li>
          <li><a href="frankenstein_018.html">Kapitola 10</a></li>
          <li><a href="frankenstein_019.html">Kapitola 11</a></li>
          <li><a href="frankenstein_020.html">Kapitola 12</a></li>
          <li><a href="frankenstein_021.html">Kapitola 13</a></li>
          <li><a href="frankenstein_022.html">Kapitola 14</a></li>
          <li><a href="frankenstein_023.html">Kapitola 15</a></li>
          <li><a href="frankenstein_024.html">Kapitola 16</a></li>
          <li><a href="frankenstein_025.html">Kapitola 17</a></li>
          <li><a href="frankenstein_026.html">Kapitola 18</a></li>
          <li><a href="frankenstein_027.html">Kapitola 19</a></li>
          <li><a href="frankenstein_028.html">Kapitola 20</a></li>
          <li><a href="frankenstein_029.html">Kapitola 21</a></li>
          <li><a href="frankenstein_030.html">Kapitola 22</a></li>
          <li><a href="frankenstein_031.html">Kapitola&nbsp;23</a></li>
          <li><a href="frankenstein_032.html">Kapitola 24</a></li>
        </ul>
      </li>
      <li><a href="frankenstein_033.html">Deník kapitána Waltona, pokračování</a></li>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./frankenstein_010.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="10"><span class="idea" data-nb-ref-number="1" id="idea1" data-nb-words="2" data-nb-chars="10">Kapitola 3</span></h1>
        <section>
          <p class="chunk" data-nb-ref-number="2" data-nb-words="62" data-nb-chars="402"><span class="idea" data-nb-ref-number="2" id="idea2" data-nb-words="62" data-nb-chars="402">Když mi&nbsp;bylo sedmnáct let, rozhodli rodiče, že&nbsp;mám pokračovat ve&nbsp;studiích na&nbsp;universitě v&nbsp;Ingolstadtu. Až&nbsp;dosud jsem navštěvoval ženevské školy, ale otec považoval za&nbsp;nutné, abych svou výchovu doplnil dalšími vědomostmi, které jsem nemohl získat ve&nbsp;vlasti. Můj odjezd byl stanoven na&nbsp;nejbližší dobu, jenže než přišel určený den, událo se&nbsp;první neštěstí mého života&nbsp;– osudná předzvěst budoucího utrpení.</span></p>
          <p class="chunk" data-nb-ref-number="3" data-nb-words="180" data-nb-chars="1140"><span class="idea" data-nb-ref-number="3" id="idea3" data-nb-words="180" data-nb-chars="1140">Alžběta dostala neštovice, její onemocnění bylo vážné a&nbsp;byla ve&nbsp;velkém nebezpečí. Během její nemoci jsme se&nbsp;mnoha důvody snažili přesvědčit matku, aby ji&nbsp;neošetřovala. Zprvu ustoupila našim prosbám, když se&nbsp;však dozvěděla, že&nbsp;život jejího nejmilejšího dítěte je&nbsp;v&nbsp;nebezpečí, nemohla již déle ovládat svou úzkost. Ošetřovala nemocnou, a&nbsp;její pozorná péče zvítězila nad zrádnou chorobou; Alžběta se&nbsp;vyléčila, avšak její zachránkyni se&nbsp;toto uzdravení stalo osudným. Třetí den matka onemocněla, její horečka byla doprovázena velmi znepokojujícími příznaky a&nbsp;obličeje ošetřujících lékařů prozrazovaly nejhorší. Ani na&nbsp;smrtelném loži matku neopustila vlídnost a&nbsp;statečnost. Vzala mě&nbsp;a&nbsp;Alžbětu za&nbsp;ruce a&nbsp;řekla: „Mé děti, nejpevnější naději na&nbsp;vaše budoucí štěstí jsem vkládala do&nbsp;vyhlídky na&nbsp;váš sňatek. Tato naděje teď bude útěchou vašeho otce. Alžběto, má&nbsp;drahá, ty&nbsp;teď musíš zaujmout mé&nbsp;místo u&nbsp;mladších dětí. S&nbsp;jakou lítostí od&nbsp;vás odcházím! Není to&nbsp;tvrdé, že&nbsp;já, tak šťastná a&nbsp;tak milovaná, vás všechny musím opustit? Ale nesmím tak uvažovat! Pokusím se&nbsp;klidně usmířit s&nbsp;myšlenkou na&nbsp;smrt a&nbsp;zemřu s&nbsp;nadějí, že&nbsp;se&nbsp;s&nbsp;vámi setkám na&nbsp;onom světě.“</span></p>
          <p class="chunk" data-nb-ref-number="4" data-nb-words="186" data-nb-chars="1106"><span class="idea" data-nb-ref-number="4" id="idea4" data-nb-words="186" data-nb-chars="1106">Zesnula klidně a&nbsp;také ve&nbsp;smrti si&nbsp;zachovala její tvář výraz lásky. Jistě nemusím líčit, jak je&nbsp;lidem, jejichž nejdražší pouta jsou přervána neodčinitelným zlem, jaké prázdno mají v&nbsp;duši, jaké zoufalství ve&nbsp;tváři. Trvalo dlouho, než jsme sami sebe přesvědčili, že&nbsp;ta, kterou jsme denně viděli a&nbsp;jejíž život se&nbsp;zdál být součástí našeho vlastního života, odešla navždy, že&nbsp;jas milovaných očí zhasl, že&nbsp;zvuk hlasu tak blízkého a&nbsp;tak drahého sluchu navždy zmlkl a&nbsp;nikdy ho&nbsp;už&nbsp;ne­uslyšíme. Takové byly naše úvahy v&nbsp;prvních dnech, ale když odstup času prokázal, že&nbsp;neštěstí je&nbsp;trvalé, pak teprve začala pravá hořkost bolesti. Jenže komu neodervala drsná ruka osudu někoho drahého? A&nbsp;proč líčit zármutek, který jsme všichni už&nbsp;prožili nebo jednou prožijeme? Za&nbsp;nějakou dobu se&nbsp;zármutek stává spíše vzpomínkou než nutností, a&nbsp;smích, který zavítá na&nbsp;rty, už&nbsp;není odháněn, i&nbsp;když by&nbsp;mohl být považován za&nbsp;svatokrádež. Matka byla mrtva, ale nás i&nbsp;nadále čekalo plnění denních povinností. Museli jsme jít dál svou cestou s&nbsp;ostatními a&nbsp;naučit se&nbsp;považovat se&nbsp;za&nbsp;šťastné, že&nbsp;jsme tu&nbsp;zůstali a&nbsp;že nás smrt nevzala s&nbsp;sebou.</span></p>
          <p class="chunk" data-nb-ref-number="5" data-nb-words="67" data-nb-chars="416"><span class="idea" data-nb-ref-number="5" id="idea5" data-nb-words="67" data-nb-chars="416">Bylo třeba znovu rozhodnout, kdy odjedu do&nbsp;Ingolstadtu. Vymohl jsem si&nbsp;na&nbsp;otci několikatýdenní odklad. Opustit poklidnou atmosféru domu ve&nbsp;smutku, tak podobnou smrti, a&nbsp;vrhnout se&nbsp;do&nbsp;ruchu života mi&nbsp;připadalo jako svatokrádež. Smutek byl pro mne něčím novým, ale nijak mě&nbsp;nevyděsil. Neměl jsem chuť opustit ty, kteří mi&nbsp;zbývali, a&nbsp;zejména jsem toužil po&nbsp;jistotě, že&nbsp;má&nbsp;líbezná Alžběta našla už&nbsp;konečně trochu útěchy.</span></p>
          <p class="chunk" data-nb-ref-number="6" data-nb-words="64" data-nb-chars="404"><span class="idea" data-nb-ref-number="6" id="idea6" data-nb-words="64" data-nb-chars="404">Alžběta skrývala svou bolest a&nbsp;snažila se&nbsp;vystupovat jako utěšitelka. Hleděla s&nbsp;odvahou do&nbsp;budoucna a&nbsp;své povinnosti vykonávala statečně a&nbsp;horlivě. Zasvětila život těm, které se&nbsp;naučila nazývat strýcem i&nbsp;bratranci. Nikdy nebyla tak okouzlující jako v&nbsp;oněch dobách, kdy slunný úsměv rozzářil její tvář a&nbsp;zalil nás svým jasem. Ve&nbsp;snaze přivést nás na&nbsp;jiné myšlenky zapomínala dokonce i&nbsp;na vlastní zármutek.</span></p>
          <p class="chunk" data-nb-ref-number="7" data-nb-words="81" data-nb-chars="509"><span class="idea" data-nb-ref-number="7" id="idea7" data-nb-words="81" data-nb-chars="509">Konečně nastal den mého odjezdu. Clerval u&nbsp;nás strávil poslední večer. Snažil se&nbsp;již dříve přemluvit svého otce, aby mu&nbsp;dovolil odjet na&nbsp;studie se&nbsp;mnou, ale marně. Jeho otec byl omezený obchodník a&nbsp;touhy i&nbsp;ctižádost svého syna považoval za&nbsp;zahálku a&nbsp;za zkázu. Jindřich těžce nesl, že&nbsp;mu&nbsp;není dopřáno dosáhnout vyššího vzdělání. Nemluvil mnoho, ale když promluvil, četl jsem v&nbsp;jeho planoucím zraku a&nbsp;vzrušeném pohledu zdrženlivé, ale pevné odhodlání nedat se&nbsp;připoutat k&nbsp;malicherným ubohostem kupeckého života.</span></p>
          <p class="chunk" data-nb-ref-number="8" data-nb-words="86" data-nb-chars="502"><span class="idea" data-nb-ref-number="8" id="idea8" data-nb-words="86" data-nb-chars="502">Seděli jsme dlouho do&nbsp;noci. Nemohli jsme se&nbsp;od&nbsp;sebe odtrhnout, ani jsme nedokázali vyřknout osudné sbohem. Posléze bylo vysloveno a&nbsp;my jsme se&nbsp;odebrali na&nbsp;lůžko pod záminkou, že&nbsp;hledáme odpočinek. Každý z&nbsp;nás si&nbsp;myslil, že&nbsp;druhého oklamal, ale když jsem za&nbsp;ranního šera sešel dolů ke&nbsp;kočáru, který mě&nbsp;měl odvézt, byli tam všichni&nbsp;– otec, aby mi&nbsp;požehnal, Clerval, aby mi&nbsp;ještě jednou stiskl ruku, Alžběta, aby mě&nbsp;znovu poprosila o&nbsp;časté zprávy a&nbsp;aby posledními něžnostmi zahrnula svého druha a&nbsp;přítele.</span></p>
          <p class="chunk" data-nb-ref-number="9" data-nb-words="154" data-nb-chars="928"><span class="idea" data-nb-ref-number="9" id="idea9" data-nb-words="154" data-nb-chars="928">Nastoupil jsem do&nbsp;lehkého kočáru a&nbsp;přepadly mě&nbsp;nejsmutnější úvahy. Doposud jsem byl obklopen svými nejdražšími a&nbsp;život s&nbsp;nimi poskytoval všem radost a&nbsp;štěstí&nbsp;– nyní jsem byl zcela sám. Na&nbsp;universitě, kam jsem jel, jsem si&nbsp;musel najít nové přátele a&nbsp;být sám sobě ochráncem. Až&nbsp;dosud plynul můj život v&nbsp;úplném ústraní našeho domova, a&nbsp;tím jsem získal nepřekonatelný odpor k&nbsp;novým obličejům. Miloval jsem své bratry, Alžbětu a&nbsp;Clervala; to&nbsp;byly „staré známé tváře“. Sám sebe jsem však považoval za&nbsp;zcela neschopného přizpůsobit se&nbsp;společnosti cizích lidí. S&nbsp;takovými myšlenkami jsem nastoupil cestu, ale postupně jsem nabýval odvahy i&nbsp;naděje. Horoucně jsem prahl po&nbsp;tom, abych získal co&nbsp;nejvíce vědomostí. Doma jsem často považoval za&nbsp;bolestné, že&nbsp;mám mládí trávit na&nbsp;jediném místě, a&nbsp;již dlouho jsem toužil poznat svět a&nbsp;zaujmout své postavení mezi ostatními lidmi. Nyní se&nbsp;má&nbsp;přání splnila a&nbsp;bylo by&nbsp;ode mne bláhové toho litovat.</span></p>
          <p class="chunk" data-nb-ref-number="10" data-nb-words="36" data-nb-chars="227"><span class="idea" data-nb-ref-number="10" id="idea10" data-nb-words="36" data-nb-chars="227">Na&nbsp;cestě do&nbsp;Ingolstadtu, která byla dlouhá a&nbsp;namáhavá, jsem měl mnoho času přemýšlet. Konečně přede mnou vyvstala vysoká štíhlá věž městského kostela. Vystoupil jsem a&nbsp;šel do&nbsp;svého bytu, abych strávil večer podle vlastní chuti.</span></p>
          <p class="chunk" data-nb-ref-number="11" data-nb-words="105" data-nb-chars="682"><span class="idea" data-nb-ref-number="11" id="idea11" data-nb-words="105" data-nb-chars="682">Příštího rána jsem odevzdal doporučující dopisy a&nbsp;navštívil některé z&nbsp;hlavních profesorů. Náhoda&nbsp;– či&nbsp;spíše temná moc, anděl zkázy, který se&nbsp;nade mnou ujal všemohoucí vlády od&nbsp;okamžiku, kdy jsem váhavě opustil otcovský dům&nbsp;– mě&nbsp;nejprve zavedla k&nbsp;profesoru přírodních věd Krempovi. Byl to&nbsp;neúhledný muž, ale hluboko zasvěcený do&nbsp;tajemství své vědy. Položil mi&nbsp;několik otázek týkajících se&nbsp;mých znalostí v&nbsp;jednotlivých odvětvích patřících k&nbsp;přírodním vědám. Odpovídal jsem nedbale a&nbsp;poněkud opovržlivě jsem se&nbsp;zmínil o&nbsp;svých alchymistech jako o&nbsp;hlavních autorech, které jsem studoval. Profesor na&nbsp;mě&nbsp;s&nbsp;úžasem pohlédl. „To jste opravdu trávil čas studiem takových nesmyslů?“ otázal se.</span></p>
          <p class="chunk" data-nb-ref-number="12" data-nb-words="93" data-nb-chars="582"><span class="idea" data-nb-ref-number="12" id="idea12" data-nb-words="93" data-nb-chars="582">Přitakal jsem. „Každá minuta,“ pokračoval profesor Krempe rozčileně, „každá chvíle, kterou jste touto četbou promarnil, je&nbsp;zcela a&nbsp;naprosto ztracena. Zatížil jste si&nbsp;paměť zastaralými naukami a&nbsp;zbytečnými jmény. Bože můj! V&nbsp;jaké poušti jste to&nbsp;žil, že&nbsp;tam nebyl nikdo natolik znalý věci, aby vám vysvětlil, že&nbsp;tyhle fantazie, které jste tak lačně nasával, jsou tisíce let staré, a&nbsp;stejně jako jsou staré, jsou i&nbsp;zatuchlé! Opravdu jsem nečekal, že&nbsp;v&nbsp;našem osvíceném a&nbsp;vědeckém věku najdu žáka Alberta Magna a&nbsp;Paracelsa. Můj drahý pane, budete muset začít studovat od&nbsp;samého začátku!“</span></p>
          <p class="chunk" data-nb-ref-number="13" data-nb-words="52" data-nb-chars="319"><span class="idea" data-nb-ref-number="13" id="idea13" data-nb-words="52" data-nb-chars="319">Po&nbsp;těchto slovech mi&nbsp;napsal názvy několika knih z&nbsp;oboru přírodních věd, které jsem si&nbsp;měl na&nbsp;jeho doporučení obstarat. Pak mě&nbsp;propustil s&nbsp;poznámkou, že&nbsp;začátkem příštího týdne zahájí cyklus přednášek o&nbsp;přírodních vědách v&nbsp;jejich obecných vztazích a&nbsp;že v&nbsp;dny, kdy on&nbsp;nepřednáší, bude přednášet profesor Waldman o&nbsp;chemii.</span></p>
          <p class="chunk" data-nb-ref-number="14" data-nb-words="198" data-nb-chars="1267"><span class="idea" data-nb-ref-number="14" id="idea14" data-nb-words="198" data-nb-chars="1267">Názory profesora Krempa mě&nbsp;nijak nepřekvapily, sám jsem přece považoval studium autorů, které tak zavrhl, za&nbsp;úplně zbytečné. Vrátil jsem se&nbsp;však domů přesvědčen, že&nbsp;studium tohoto oboru nemá pro mě&nbsp;cenu. Profesor Krempe byl malý zavalitý muž s&nbsp;hrubým hlasem a&nbsp;nepříjemným vzhledem a&nbsp;snad i&nbsp;to působilo, že&nbsp;jsem se&nbsp;necítil nijak přitahován k&nbsp;jeho oboru. Snad jsem mu&nbsp;také poněkud příliš přezíravým způsobem vylíčil své názory na&nbsp;přírodní vědy, k&nbsp;nimž jsem dospěl v&nbsp;předcházejících letech. Jako školák jsem nebyl spokojen s&nbsp;výsledky, které slibovali tehdejší profesoři přírodních věd. Ve&nbsp;zmatení představ, které lze přičíst toliko mému mimořádnému mládí a&nbsp;tomu, že&nbsp;jsem neměl nikoho, kdo by&nbsp;mě&nbsp;ve&nbsp;studiu vedl, jsem šel proti cestě času zpět po&nbsp;stupních poznání a&nbsp;vyměnil výsledky nedávných objevů za&nbsp;sny zapomenutých alchymistů. Kromě toho jsem opovrhoval badatelskými metodami současných přírodních věd. Jak docela odlišné byly touhy mých mistrů: hledat nesmrtelnost a&nbsp;moc. Jejich cíle byly přes svou bezcennost velké. Ale nyní bylo vše jiné. Zdálo se&nbsp;mi, že&nbsp;vědci nemají jinou ctižádost než zničit nepodložené vidiny, které mě&nbsp;právě k&nbsp;vědě přitahovaly. A&nbsp;já měl dát přednost nepatrné každodenní vědecké realitě před představami, které lákaly svou nesmírnou velikostí.</span></p>
          <p class="chunk" data-nb-ref-number="15" data-nb-words="85" data-nb-chars="525"><span class="idea" data-nb-ref-number="15" id="idea15" data-nb-words="85" data-nb-chars="525">Převážně tímto směrem se&nbsp;ubíraly mé&nbsp;myšlenky v&nbsp;prvních dvou či&nbsp;třech dnech po&nbsp;příjezdu do&nbsp;Ingolstadtu. Strávil jsem je&nbsp;hlavně seznamováním s&nbsp;městem a&nbsp;jeho nejvýznamnějšími obyvateli. Když však začal další týden, vzpomněl jsem si&nbsp;na&nbsp;přednášky, o&nbsp;nichž se&nbsp;zmínil profesor Krempe. A&nbsp;ačkoli jsem se&nbsp;nemohl přimět k&nbsp;tomu, abych si&nbsp;šel poslechnout slova, která tento malý domýšlivý chlapík bude přednášet, připomenul jsem si&nbsp;jeho výrok o&nbsp;profesoru Waldmanovi, s&nbsp;nímž jsem se&nbsp;zatím nemohl seznámit, protože až&nbsp;dosud dlel mimo město.</span></p>
          <p class="chunk" data-nb-ref-number="16" data-nb-words="102" data-nb-chars="697"><span class="idea" data-nb-ref-number="16" id="idea16" data-nb-words="102" data-nb-chars="697">Částečně ze&nbsp;zvědavosti a&nbsp;částečně z&nbsp;nedostatku jiné práce jsem šel do&nbsp;přednáškové síně. Krátce po&nbsp;mně tam vešel profesor Wald­man. Nepodobal se&nbsp;vůbec svému kolegovi. Bylo mu&nbsp;asi padesát, výraz jeho tváře svědčil o&nbsp;vrozené dobrotě, vlasy měl úplně černé, jen na&nbsp;skráních trochu prošedivělé. Postavu měl malou, ale pozoruhodně vzpřímenou, a&nbsp;tak příjemný hlas jsem dosud neslyšel. Přednášku zahájil rekapitulací dějin chemie a&nbsp;nejnovějších objevů, a&nbsp;s&nbsp;vřelostí pronášel jména nejvýznamnějších badatelů. Pak podal zběžný přehled dnešního stavu této vědy a&nbsp;vysvětlil celou řadu jejích základních pojmů. Po&nbsp;několika pokusech ukončil přednášku chvalozpěvem na&nbsp;moderní chemii. Jeho slova nikdy nezapomenu:</span></p>
          <p class="chunk" data-nb-ref-number="17" data-nb-words="109" data-nb-chars="698"><span class="idea" data-nb-ref-number="17" id="idea17" data-nb-words="109" data-nb-chars="698">„Staří učitelé této vědy,“ pravil, „slibovali nemožnosti a&nbsp;neuskutečnili nic. Moderní vědci slibují velmi málo; vědí, že&nbsp;kovy nelze přeměňovat a&nbsp;že elixír života je&nbsp;chiméra. Ale tito vědci, jejichž ruce jako by&nbsp;byly stvořeny jen k&nbsp;tomu, aby se&nbsp;patlaly ve&nbsp;špíně, a&nbsp;oči k&nbsp;tomu, aby se&nbsp;soustředěně dívaly do&nbsp;mikroskopu nebo kelímku, ve&nbsp;skutečnosti vykonali zázraky. Pronikají do&nbsp;nejzazších koutů přírody a&nbsp;objevují, v&nbsp;čem jsou skryta její tajemství. Vystupují na&nbsp;nebesa&nbsp;– objevili, jak koluje krev i&nbsp;jaké má&nbsp;vlastnosti vzduch, který dýcháme. Dosáhli nové a&nbsp;téměř neomezené moci: dovedou poroučet bleskům z&nbsp;nebe, napodobovat zemětřesení, a&nbsp;dokonce se&nbsp;vysmívat neviditelnému světu jeho vlastními stíny.“</span></p>
          <p class="chunk" data-nb-ref-number="18" data-nb-words="98" data-nb-chars="612"><span class="idea" data-nb-ref-number="18" id="idea18" data-nb-words="98" data-nb-chars="612">Taková byla profesorova slova&nbsp;– či&nbsp;spíše mi&nbsp;dovolte říci, že&nbsp;taková byla slova osudu vyslovená k&nbsp;mé zkáze. Když pokračoval, měl jsem pocit, jako by&nbsp;má&nbsp;duše bojovala se&nbsp;skutečným nepřítelem. Jako by&nbsp;neviditelná síla tiskla klávesy, které tvořily mechanismus mé&nbsp;bytosti, v&nbsp;mé duši se&nbsp;ozýval akord za&nbsp;akordem a&nbsp;brzy byla má&nbsp;bytost naplněna jedinou myšlenkou, jediným záměrem, jediným cílem. Tolik už&nbsp;bylo vykonáno&nbsp;– zvolala má&nbsp;duše&nbsp;–, dokážu však víc, mnohem víc. Stezky vyznačené mými předchůdci mě&nbsp;povedou a&nbsp;brzy budu prorážet novou cestu, prozkoumávat neznámé síly a&nbsp;odhalovat světu nejhlubší tajemství stvoření.</span></p>
          <p class="chunk" data-nb-ref-number="19" data-nb-words="265" data-nb-chars="1692"><span class="idea" data-nb-ref-number="19" id="idea19" data-nb-words="265" data-nb-chars="1692">Oné noci jsem nezamhouřil oka. Vše se&nbsp;ve&nbsp;mně bouřilo a&nbsp;kácelo. Tušil jsem, že&nbsp;v&nbsp;mé mysli opět zavládne řád, teď jsem však neměl sílu ho&nbsp;vytvořit. Pomalu, až&nbsp;za&nbsp;ranního úsvitu, přišel spánek. Probudil jsem se&nbsp;a&nbsp;myšlenky uplynulé noci mi&nbsp;připadaly jako sen. Zbylo jenom rozhodnutí vrátit se&nbsp;k&nbsp;původnímu studiu a&nbsp;věnovat se&nbsp;vědě, pro niž jsem měl podle vlastního přesvědčení vrozený talent. Téhož dne jsem navštívil profesora Waldmana. Jeho vystupování v&nbsp;soukromí bylo stejně rozvážné a&nbsp;přitažlivé jako na&nbsp;veřejnosti, protože měl-li při přednášce ve&nbsp;tváři výraz určité důstojnosti, ve&nbsp;vlastním domě ho&nbsp;vystřídal výraz nesmírné vlídnosti a&nbsp;dobroty. Načrtl jsem mu&nbsp;stejně jako jeho kolegovi přehled své dosavadní činnosti. Pozorně vyslechl stručné vylíčení mých studií a&nbsp;při jménech Cornelia Agrippy a&nbsp;Paracelsa se&nbsp;usmál, ale bez opovržení, které dal najevo profesor Krempe. Prohlásil, že&nbsp;„to byli muži, jejichž neúnavnému bádání vděčí moderní vědci za&nbsp;většinu základů svých znalostí. Ponechali nám jako snadnější úkol, abychom nově pojmenovali a&nbsp;zařadili do&nbsp;vzájemně souvisících kategorií ta&nbsp;fakta, která jim bylo ve&nbsp;značné míře dáno přivést na&nbsp;světlo. Stěží kdy se&nbsp;stane, aby se&nbsp;práce géniů, ať&nbsp;se&nbsp;ubírá sebechybnějším směrem, nakonec přece jen neobrátila v&nbsp;řádný prospěch lidstva.“ Vyslechl jsem jeho prohlášení, které vyřkl klidně a&nbsp;rozvážně. Potom jsem dodal, že&nbsp;mě&nbsp;jeho přednáška zbavila předsudků proti současným chemikům. Vyjadřoval jsem se&nbsp;umírněně, se&nbsp;skromností a&nbsp;úctou, jaká přísluší mladíku vůči učiteli, aniž jsem dal najevo (životní nezkušenost by&nbsp;mě&nbsp;byla zahanbila) své nadšení, které bylo podnětem pro mé&nbsp;budoucí úsilí. Požádal jsem ho, aby mi&nbsp;poradil, které knihy si&nbsp;mám opatřit.</span></p>
          <p class="chunk" data-nb-ref-number="20" data-nb-words="87" data-nb-chars="595"><span class="idea" data-nb-ref-number="20" id="idea20" data-nb-words="87" data-nb-chars="595">„Jsem rád, že&nbsp;jsem získal žáka,“ řekl profesor Waldman, „a jestliže vaše horlivost odpovídá vašim schopnostem, nepochybuji o&nbsp;vašem úspěchu. Chemie je&nbsp;odvětvím přírodních věd, ve&nbsp;kterém se&nbsp;dosáhlo nejpozoruhodnějších výsledků, a&nbsp;právě proto jsem si&nbsp;ji&nbsp;zvolil za&nbsp;svůj hlavní obor. Současně jsem však nezanedbával ani ostatní vědní odvětví. Člověk by&nbsp;byl ubohým chemikem, kdyby se&nbsp;zabýval pouze tímto oborem lidského vědění. Jestliže toužíte stát se&nbsp;skutečným vědcem, a&nbsp;nikoli pouze bezvýznamným experimentátorem, pak bych vám radil, abyste se&nbsp;věnoval všem oborům přírodních věd včetně matematiky.“</span></p>
          <p class="chunk" data-nb-ref-number="21" data-nb-words="50" data-nb-chars="300"><span class="idea" data-nb-ref-number="21" id="idea21" data-nb-words="50" data-nb-chars="300">Potom mě&nbsp;zavedl do&nbsp;své laboratoře a&nbsp;vysvětlil mi, k&nbsp;čemu slouží jednotlivé přístroje. Současně mě&nbsp;poučil, co&nbsp;si&nbsp;mám opatřit, a&nbsp;slíbil mi, že&nbsp;budu moci používat jeho přístrojů, jakmile už&nbsp;toho budu znát tolik, abych nepoškodil jejich mechanismus. Také mi&nbsp;dal žádaný seznam knih. Pak jsem se&nbsp;rozloučil.</span></p>
          <p class="chunk" data-nb-ref-number="22" data-nb-words="12" data-nb-chars="65"><span class="idea" data-nb-ref-number="22" id="idea22" data-nb-words="12" data-nb-chars="65">Tím skončil den pro mě&nbsp;tak památný: rozhodl o&nbsp;mém budoucím osudu.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./frankenstein_012.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>