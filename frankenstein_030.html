<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola 22">
    <meta name="apple-mobile-web-app-capable" content="yes">
    <title>Kapitola 22</title>
    <link rel="stylesheet" href="./style/style.min.css" media="screen" integrity="sha256-bkYAKKbty6Urm53n6a6CsGXteoeLa0H0lTaDh1TpOAQ=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./frankenstein_029.html">
    <link rel="next" href="./frankenstein_031.html">
    <meta name="nb-order" content="26">
    <link rel="self" href="frankenstein_030.html">
    <meta name="nb-identifier" content="shelleyova-frankenstein-81fef24">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2716" data-nb-chars="16283">
    <nav role="doc-toc">
      <ul class="plain section">
        <li><a href="frankenstein_005.html">Dopis I</a></li>
        <li><a href="frankenstein_006.html">Dopis II</a></li>
        <li><a href="frankenstein_007.html">Dopis III</a></li>
        <li><a href="frankenstein_008.html">Dopis IV</a>
          <ul>
            <li><a href="frankenstein_009.html">Kapitola 1</a></li>
            <li><a href="frankenstein_010.html">Kapitola 2</a></li>
            <li><a href="frankenstein_011.html">Kapitola 3</a></li>
            <li><a href="frankenstein_012.html">Kapitola 4</a></li>
            <li><a href="frankenstein_013.html">Kapitola 5</a></li>
            <li><a href="frankenstein_014.html">Kapitola 6</a></li>
            <li><a href="frankenstein_015.html">Kapitola 7</a></li>
            <li><a href="frankenstein_016.html">Kapitola 8</a></li>
            <li><a href="frankenstein_017.html">Kapitola 9</a></li>
            <li><a href="frankenstein_018.html">Kapitola 10</a></li>
            <li><a href="frankenstein_019.html">Kapitola 11</a></li>
            <li><a href="frankenstein_020.html">Kapitola 12</a></li>
            <li><a href="frankenstein_021.html">Kapitola 13</a></li>
            <li><a href="frankenstein_022.html">Kapitola 14</a></li>
            <li><a href="frankenstein_023.html">Kapitola 15</a></li>
            <li><a href="frankenstein_024.html">Kapitola 16</a></li>
            <li><a href="frankenstein_025.html">Kapitola 17</a></li>
            <li><a href="frankenstein_026.html">Kapitola 18</a></li>
            <li><a href="frankenstein_027.html">Kapitola 19</a></li>
            <li><a href="frankenstein_028.html">Kapitola 20</a></li>
            <li><a href="frankenstein_029.html">Kapitola 21</a></li>
            <li><a href="frankenstein_030.html">Kapitola 22</a></li>
            <li><a href="frankenstein_031.html">Kapitola&nbsp;23</a></li>
            <li><a href="frankenstein_032.html">Kapitola 24</a></li>
          </ul>
        </li>
        <li><a href="frankenstein_033.html">Deník kapitána Waltona, pokračování</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./frankenstein_029.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="11"><span class="idea" data-nb-ref-number="1" id="idea1" data-nb-words="2" data-nb-chars="11">Kapitola 22</span></h1>
        <section>
          <p class="chunk" data-nb-ref-number="2" data-nb-words="123" data-nb-chars="731"><span class="idea" data-nb-ref-number="2" id="idea2" data-nb-words="123" data-nb-chars="731">Plavba skončila, přistáli jsme a&nbsp;pokračovali v&nbsp;cestě do&nbsp;Paříže. Brzy jsem zjistil, že&nbsp;jsem přecenil své síly a&nbsp;že si&nbsp;před další cestou musím odpočinout. Otec byl ve&nbsp;své péči a&nbsp;pozornostech neúnavný. Protože však neznal příčinu mého utrpení, používal k&nbsp;nápravě nevyléčitelné choroby chybných metod. Vybízel mě, abych chodil do&nbsp;společnosti, a&nbsp;já se&nbsp;děsil lidských tváří! Ne, vlastně neděsil, byly to&nbsp;tváře mých bratrů, mých bližních, a&nbsp;dokonce jsem cítil, jak i&nbsp;nejodpornější z&nbsp;nich mě&nbsp;přitahuje, ale neměl jsem právo se&nbsp;s&nbsp;nimi stýkat. Pustil jsem mezi ně&nbsp;nepřítele, jehož potěšením bylo prolévat jejich krev a&nbsp;radovat se&nbsp;z&nbsp;jejich nářku. Kdyby lidé znali mé&nbsp;rouhačské skutky a&nbsp;zločiny, každý z&nbsp;nich by&nbsp;mě&nbsp;nenáviděl a&nbsp;odháněl od&nbsp;sebe.</span></p>
          <p class="chunk" data-nb-ref-number="3" data-nb-words="40" data-nb-chars="244"><span class="idea" data-nb-ref-number="3" id="idea3" data-nb-words="40" data-nb-chars="244">Otec nakonec ustoupil a&nbsp;já se&nbsp;mohl stranit společnosti. Snažil se&nbsp;však zahnat mé&nbsp;zoufalství nejrůznějšími argumenty. Jednou si&nbsp;myslil, že&nbsp;mě&nbsp;hluboce pokořila skutečnost, že&nbsp;jsem byl obviněn z&nbsp;vraždy, a&nbsp;pokusil se&nbsp;mi&nbsp;dokázat, jak marná je&nbsp;pýcha.</span></p>
          <p class="chunk" data-nb-ref-number="4" data-nb-words="63" data-nb-chars="365"><span class="idea" data-nb-ref-number="4" id="idea4" data-nb-words="63" data-nb-chars="365">„Jak málo mě&nbsp;znáš, otče!“ řekl jsem mu. „Kdyby takový nešťastník jako já&nbsp;cítil pýchu, pohoršovalo by&nbsp;to&nbsp;každého čestného člověka, jeho city a&nbsp;vášně. Ubohá nešťastná Justýna byla právě tak nevinná jako já, byla obviněna ze&nbsp;stejného zločinu a&nbsp;zemřela za&nbsp;něj&nbsp;– a&nbsp;já jsem toho příčina, já&nbsp;ji&nbsp;zavraždil. Vilém, Justýna a&nbsp;Jindřich&nbsp;– ti&nbsp;všichni vlastně zemřeli mou rukou.“</span></p>
          <p class="chunk" data-nb-ref-number="5" data-nb-words="161" data-nb-chars="991"><span class="idea" data-nb-ref-number="5" id="idea5" data-nb-words="161" data-nb-chars="991">Ještě ve&nbsp;vězení mě&nbsp;otec často slyšel pronášet podobná tvrzení a&nbsp;obviňování. Někdy mě&nbsp;žádal o&nbsp;vysvětlení a&nbsp;jindy má&nbsp;slova považoval za&nbsp;výsledek pomatení smyslů. Domníval se, že&nbsp;jsem v&nbsp;horečkách dostal nějakou utkvělou představu a&nbsp;že vzpomínka na&nbsp;ni&nbsp;zůstala v&nbsp;mé mysli i&nbsp;po uzdravení. Vyhýbal jsem se&nbsp;však jakémukoli vysvětlení a&nbsp;o&nbsp;netvorovi, kterého jsem vytvořil, jsem zachovával naprosté mlčení. Byl jsem přesvědčen, že&nbsp;by&nbsp;mě&nbsp;otec považoval za&nbsp;šílence, a&nbsp;již tato představa mi&nbsp;navždy zapečetila ústa. Kromě toho jsem se&nbsp;nemohl odhodlat k&nbsp;prozrazení tajemství, které by&nbsp;mého posluchače ohromilo a&nbsp;jeho duši naplnilo strachem a&nbsp;nelidskou hrůzou. Držel jsem proto na&nbsp;uzdě svou netrpělivou touhu po&nbsp;lidské náklonnosti a&nbsp;zarytě mlčel tehdy, kdy bych byl rád obětoval všechno, jen abych mohl vyjevit osudné tajemství. Přes veškerou snahu mi&nbsp;však stále ještě unikala slova, jako ta, o&nbsp;nichž jsem se&nbsp;zmínil. Nemohl jsem je&nbsp;nijak vysvětlit, ale jejich obsah částečně odhalil břímě mé&nbsp;záhadné trýzně.</span></p>
          <p class="chunk" data-nb-ref-number="6" data-nb-words="26" data-nb-chars="156"><span class="idea" data-nb-ref-number="6" id="idea6" data-nb-words="26" data-nb-chars="156">Při oné příležitosti mi&nbsp;otec pravil s&nbsp;výrazem nezměrného údivu: „Můj milý Viktore, co&nbsp;je&nbsp;to&nbsp;za&nbsp;šílenou představu? Prosím tě, neříkej nikdy už&nbsp;nic takového!“</span></p>
          <p class="chunk" data-nb-ref-number="7" data-nb-words="50" data-nb-chars="337"><span class="idea" data-nb-ref-number="7" id="idea7" data-nb-words="50" data-nb-chars="337">„Nezbláznil jsem se!“ zvolal jsem prudce. „Slunce a&nbsp;nebesa, které viděly mé&nbsp;počínání, mohou dosvědčit, že&nbsp;říkám pravdu. Jsem vrahem nevinných, zahynuli jako oběti mých neblahých činů. Tisíckrát bych prolil vlastní krev, kapku po&nbsp;kapce, jen abych zachránil jejich životy, ale nemohl jsem, otče, opravdu jsem nemohl obětovat celé lidstvo!“</span></p>
          <p class="chunk" data-nb-ref-number="8" data-nb-words="49" data-nb-chars="291"><span class="idea" data-nb-ref-number="8" id="idea8" data-nb-words="49" data-nb-chars="291">Poslední slova přesvědčila otce o&nbsp;zmatení mé&nbsp;mysli. Ihned změnil předmět rozhovoru a&nbsp;snažil se&nbsp;mě&nbsp;přivést na&nbsp;jiné myšlenky. Přál si&nbsp;co&nbsp;nejupřímněji, aby mi&nbsp;z&nbsp;paměti vymizely vzpomínky na&nbsp;události v&nbsp;Irsku, nikdy se&nbsp;o&nbsp;nich nezmiňoval a&nbsp;ani nepřipouštěl, abych já&nbsp;sám hovořil o&nbsp;minulém utrpení.</span></p>
          <p class="chunk" data-nb-ref-number="9" data-nb-words="61" data-nb-chars="347"><span class="idea" data-nb-ref-number="9" id="idea9" data-nb-words="61" data-nb-chars="347">Čas plynul, a&nbsp;já se&nbsp;uklidňoval víc a&nbsp;více. V&nbsp;srdci mi&nbsp;pevně vězelo utrpení, ale ani slůvko o&nbsp;mých proviněních mi&nbsp;už&nbsp;nepřešlo přes rty&nbsp;– stačilo mi, že&nbsp;o&nbsp;nich vím. S&nbsp;největším sebezapřením jsem potlačoval touhu vyhlásit svou ubohost celému světu, avšak mé&nbsp;chování bylo navenek klidné a&nbsp;vyrovnané, jak nebylo od&nbsp;chvíle, kdy jsem odcestoval na&nbsp;sever.</span></p>
          <p class="chunk" data-nb-ref-number="10" data-nb-words="13" data-nb-chars="78"><span class="idea" data-nb-ref-number="10" id="idea10" data-nb-words="13" data-nb-chars="78">Několik dní před odjezdem z&nbsp;Paříže do&nbsp;Švýcarska jsem obdržel dopis od&nbsp;Alžběty.</span></p>
        </section>
        <section>
          <p class="chunk" data-nb-ref-number="11" data-nb-words="2" data-nb-chars="14"><span class="idea" data-nb-ref-number="11" id="idea11" data-nb-words="2" data-nb-chars="14">„Milý příteli,</span></p>
          <p class="chunk" data-nb-ref-number="12" data-nb-words="73" data-nb-chars="417"><span class="idea" data-nb-ref-number="12" id="idea12" data-nb-words="73" data-nb-chars="417">měla jsem velkou radost, když mi&nbsp;strýček napsal z&nbsp;Paříže. Nejsi už&nbsp;tak strašně daleko a&nbsp;mám naději, že&nbsp;Tě&nbsp;spatřím dříve než za&nbsp;čtrnáct dní. Ubohý bratránku, jak jsi asi trpěl! Myslím, že&nbsp;asi vyhlížíš hůř, než když jsi odjížděl z&nbsp;Ženevy. Zimu jsem letos strávila smutně, protože mě&nbsp;trýznila mučivá nejistota, ale nyní doufám, že&nbsp;v&nbsp;Tvém obličeji naleznu výraz klidu a&nbsp;že Tvé srdce nebude zcela zbaveno radosti a&nbsp;pohody.</span></p>
          <p class="chunk" data-nb-ref-number="13" data-nb-words="48" data-nb-chars="297"><span class="idea" data-nb-ref-number="13" id="idea13" data-nb-words="48" data-nb-chars="297">Obávám se&nbsp;jen, zda se&nbsp;nyní necítíš stejně nešťastně jako před rokem, snad dokonce nešťastněji. Nechtěla bych Tě&nbsp;v&nbsp;době, kdy Tě&nbsp;sužuje tolik nepřízní osudu, obtěžovat, ale rozhovor, který jsem měla se&nbsp;strýčkem před jeho odjezdem, způsobil, že&nbsp;bych Ti&nbsp;ráda ještě před naším setkáním něco vysvětlila.</span></p>
          <p class="chunk" data-nb-ref-number="14" data-nb-words="65" data-nb-chars="376"><span class="idea" data-nb-ref-number="14" id="idea14" data-nb-words="65" data-nb-chars="376">Snad si&nbsp;řekneš: jaké vysvětlení mi&nbsp;jen Alžběta může chtít dát? Jestliže to&nbsp;opravdu řekneš, pak jsou mé&nbsp;otázky zodpovězeny a&nbsp;všechny mé&nbsp;pochybnosti uspokojeny. Jenže Ty&nbsp;jsi daleko a&nbsp;je možné, že&nbsp;se&nbsp;tohoto vysvětlení můžeš lekat, ale také Tě&nbsp;může potěšit. A&nbsp;právě v&nbsp;naději, že&nbsp;tomu tak bude, neodvažuji se&nbsp;už&nbsp;nepoložit Ti&nbsp;otázku, kterou jsem však dosud neměla odvahu Ti&nbsp;položit.</span></p>
          <p class="chunk" data-nb-ref-number="15" data-nb-words="87" data-nb-chars="519"><span class="idea" data-nb-ref-number="15" id="idea15" data-nb-words="87" data-nb-chars="519">Víš dobře, Viktore, že&nbsp;náš sňatek byl už&nbsp;od&nbsp;dětství zamilovaným plánem našich rodičů. Seznámili nás s&nbsp;ním před mnoha lety a&nbsp;naučili nás pohlížet na&nbsp;něj jako na&nbsp;samozřejmou skutečnost. V&nbsp;dětství jsme si&nbsp;družně hráli a&nbsp;myslím, že&nbsp;jsme se&nbsp;stali blízkými přáteli, když jsme dospěli. Bratr a&nbsp;sestra často k&nbsp;sobě chovají hlubokou náklonnost, aniž by&nbsp;toužili po&nbsp;důvěrnějším svazku&nbsp;– nebude tomu tak i&nbsp;v&nbsp;našem případě? Pověz mi&nbsp;to, nejmilejší Viktore. Zapřísahám Tě&nbsp;při našem společném štěstí, řekni mi&nbsp;pravdu: Nemiluješ jinou?</span></p>
          <p class="chunk" data-nb-ref-number="16" data-nb-words="244" data-nb-chars="1467"><span class="idea" data-nb-ref-number="16" id="idea16" data-nb-words="244" data-nb-chars="1467">Cestoval jsi, několik let svého života jsi strávil v&nbsp;Ingolstadtu a&nbsp;přiznám se&nbsp;Ti, že&nbsp;když jsem Tě&nbsp;minulého podzimu viděla tak nešťastného, tak vyhledávajícího samotu, stranícího se&nbsp;společnosti, nemohla jsem se&nbsp;ubránit pomyšlení, že&nbsp;snad lituješ našeho svazku a&nbsp;pouze čest Tě&nbsp;nutí splnit přání svých rodičů, i&nbsp;když jsou v&nbsp;rozporu s&nbsp;Tvými city. Jenže takové úvahy jsou nesprávné. Doznávám se&nbsp;Ti, že&nbsp;Tě&nbsp;miluji a&nbsp;že v&nbsp;bezstarostných snech o&nbsp;budoucnosti jsi vždy byl mým stálým přítelem a&nbsp;druhem. Přeji si&nbsp;právě tak Tvé štěstí jako své, a&nbsp;proto Ti&nbsp;prohlašuji, že&nbsp;kdybys naše manželství neuzavřel ze&nbsp;svobodné vůle, učinil bys mě&nbsp;navždy nešťastnou. Dokonce i&nbsp;teď mě&nbsp;naplňuje bolestná myšlenka, že&nbsp;bys, zdolán nejkrutějšími ranami osudu, mohl slůvkem čest zničit všechnu naději na&nbsp;lásku a&nbsp;štěstí, které jediné Tě&nbsp;mohou přivolat zpět k&nbsp;životu. Má&nbsp;láska k&nbsp;Tobě je&nbsp;naprosto nesobecká, a&nbsp;být překážkou splnění Tvých přání by&nbsp;znamenalo zvětšit Tvé utrpení nad nesnesitelnou míru. Buď ujištěn, Viktore, že&nbsp;Tě&nbsp;příliš upřímně miluji, než aby mě&nbsp;myšlenka, že&nbsp;miluješ jinou, učinila nešťastnou. Přeji Ti&nbsp;štěstí a&nbsp;buď ujištěn, že&nbsp;budu žít spokojeně, splníš-li mé&nbsp;přání. Nechtěla bych, aby se&nbsp;Tě&nbsp;můj dopis jakýmkoli způsobem dotkl. Kdyby Ti&nbsp;měl způsobit bolest, neodpovídej ani zítra, ani pozítří, popřípadě vůbec ne. Jak se&nbsp;Ti&nbsp;daří, to&nbsp;mi&nbsp;už&nbsp;sdělí strýček. Až&nbsp;přijedeš a&nbsp;setkáme se, postačí mi&nbsp;ke&nbsp;štěstí jediný úsměv na&nbsp;Tvých rtech, a&nbsp;budu-li jeho příčinou já, nebudu už&nbsp;víc potřebovat.</span></p>
          <p class="chunk" data-nb-ref-number="17" data-nb-words="5" data-nb-chars="29"><span class="idea" data-nb-ref-number="17" id="idea17" data-nb-words="1" data-nb-chars="7">Alžběta<br></span>
            <span class="idea" data-nb-ref-number="18" id="idea18" data-nb-words="4" data-nb-chars="22">Ženeva 18. května 17…“</span>
          </p>
          <p class="chunk" data-nb-ref-number="18" data-nb-words="141" data-nb-chars="820"><span class="idea" data-nb-ref-number="19" id="idea19" data-nb-words="141" data-nb-chars="820">Alžbětin dopis mi&nbsp;připomněl slova, která jsem už&nbsp;téměř zapomněl: „O tvé svatební noci budu s&nbsp;tebou!“ Tak zněl rozsudek a&nbsp;oné noci použije netvor své dovednosti, aby mě&nbsp;zničil a&nbsp;odtrhl od&nbsp;záblesku štěstí, které by&nbsp;mě&nbsp;alespoň trochu odškodnilo za&nbsp;mé&nbsp;utrpení. Rozhodl, že&nbsp;oné noci dovrší své zločiny mou smrtí. Ať&nbsp;je&nbsp;tedy tomu tak. Jistě budeme bojovat na&nbsp;život a&nbsp;na smrt, a&nbsp;jestliže zvítězí, naleznu klid a&nbsp;jeho moc nade mnou skončí. A&nbsp;jestliže ho&nbsp;porazím, budu svoboden. Ale jaká bude míra mé&nbsp;svobody? Asi taková, jaká je&nbsp;dopřána rolníkovi, jemuž před očima pobijí celou rodinu, spálí dům, zpustoší pole a&nbsp;jeho vyženou z&nbsp;domova, bez prostředků, ale svobodného! Taková by&nbsp;byla má&nbsp;svoboda. Měl bych ovšem Alžbětu a&nbsp;její láska by&nbsp;vyvážila strašné výčitky svědomí a&nbsp;pocit viny, které mě&nbsp;nepřestanou pronásledovat až&nbsp;do&nbsp;smrti!</span></p>
          <p class="chunk" data-nb-ref-number="19" data-nb-words="150" data-nb-chars="890"><span class="idea" data-nb-ref-number="20" id="idea20" data-nb-words="150" data-nb-chars="890">Sladká a&nbsp;milovaná Alžběta! Znovu a&nbsp;znovu jsem četl její dopis a&nbsp;do srdce se&nbsp;mi&nbsp;vkrádal klid a&nbsp;odvážil se&nbsp;mi&nbsp;našeptávat představy snů lásky a&nbsp;blaženosti. Ale jablko již bylo snědeno a&nbsp;ruka anděla s&nbsp;ohnivým mečem napřažena, aby mě&nbsp;vyhnala z&nbsp;ráje. A&nbsp;přece bych bez rozmýšlení položil život za&nbsp;Alžbětino štěstí. Jestliže netvor splní výhružku, nevyhnu se&nbsp;smrti, a&nbsp;zůstává nevyřešeno, zda sňatek uspíší můj osud. Vždyť jestliže by&nbsp;můj trýznitel zjistil, že&nbsp;jsem sňatek pro jeho hrozby odložil, jistě by&nbsp;našel jiný a&nbsp;snad i&nbsp;strašnější způsob pomsty. Přísahal, že&nbsp;o&nbsp;mé svatební noci bude se&nbsp;mnou. Přísaha ho&nbsp;ovšem nezavazovala k&nbsp;tomu, aby v&nbsp;meziobdobí nic proti mně nepodnikl. Po&nbsp;pronesení hrozby zavraždil Clervala, aby mi&nbsp;dokázal, že&nbsp;se&nbsp;dosud nenasytil krve. Jestliže tedy můj okamžitý sňatek přispěje k&nbsp;Alžbětinu a&nbsp;otcovu štěstí, nesmí jej netvorovy úklady o&nbsp;můj život oddálit o&nbsp;jedinou hodinu.</span></p>
          <p class="chunk" data-nb-ref-number="20" data-nb-words="125" data-nb-chars="715"><span class="idea" data-nb-ref-number="21" id="idea21" data-nb-words="125" data-nb-chars="715">Odpověď Alžbětě zobrazovala stav mé&nbsp;mysli, dopis byl vyrovnaný a&nbsp;plný lásky. „Bojím se, drahá Alžběto,“ psal jsem, „že pro nás svět nepřipravil mnoho radosti, ale ta, jež je&nbsp;mi&nbsp;souzena, se&nbsp;soustřeďuje k&nbsp;Tobě. Zažeň zbytečné obavy, můj život a&nbsp;má touha po&nbsp;štěstí jsou zasvěceny jen Tobě. Mám jediné tajemství, Alžběto, strašné tajemství, a&nbsp;až Ti&nbsp;je&nbsp;odhalím, hrůzou se&nbsp;Ti&nbsp;zastaví dech, mé&nbsp;utrpení Tě&nbsp;už&nbsp;nebude překvapovat, a&nbsp;budeš se&nbsp;naopak divit, jak jsem vůbec všechno mohl vydržet. Tento nešťastný a&nbsp;strašný příběh Ti&nbsp;svěřím den po&nbsp;našem sňatku, protože mezi námi musí panovat úplná důvěra. Jen Tě&nbsp;zapřísahám, do&nbsp;té&nbsp;doby se&nbsp;o&nbsp;něm nezmiňuj ani narážkami! O&nbsp;to Tě&nbsp;se&nbsp;vší vážností žádám a&nbsp;vím, že&nbsp;mému přání vyhovíš.“</span></p>
          <p class="chunk" data-nb-ref-number="21" data-nb-words="67" data-nb-chars="416"><span class="idea" data-nb-ref-number="22" id="idea22" data-nb-words="67" data-nb-chars="416">Asi za&nbsp;týden po&nbsp;Alžbětině dopisu jsme se&nbsp;vrátili do&nbsp;Ženevy. Alžběta mě&nbsp;vřele přivítala, když však spatřila mou zuboženou postavu a&nbsp;horečkou rozpálené tváře, zalily se&nbsp;jí&nbsp;oči slzami. I&nbsp;na ní&nbsp;jsem zpozoroval změnu. Byla útlejší a&nbsp;ztratila značnou část oné téměř nezemské líbeznosti, která mě&nbsp;předtím tak okouzlovala, ale její laskavá a&nbsp;něžná duše z&nbsp;ní učinily nejvhodnější společnici zdeptaného ubožáka, jímž jsem byl.</span></p>
          <p class="chunk" data-nb-ref-number="22" data-nb-words="53" data-nb-chars="353"><span class="idea" data-nb-ref-number="23" id="idea23" data-nb-words="53" data-nb-chars="353">Klid, kterému jsem se&nbsp;nyní těšil, netrval dlouho. Sebemenší vzpomínka přinášela záchvat šílenství a&nbsp;minulé události působily tak, že&nbsp;jsem ztrácel zdravý rozum. Někdy jsem zuřil a&nbsp;byl rozpálen nepříčetným vztekem, jindy jsem byl zoufalý a&nbsp;zdrcený. Nemluvil jsem, nikoho jsem nechtěl vidět, seděl jsem bez hnutí, udolán množstvím útrap, které mě&nbsp;přepadly.</span></p>
          <p class="chunk" data-nb-ref-number="23" data-nb-words="82" data-nb-chars="494"><span class="idea" data-nb-ref-number="24" id="idea24" data-nb-words="82" data-nb-chars="494">Jenom Alžběta měla sílu vytrhnout mě&nbsp;z&nbsp;těchto stavů, její jemný hlas mě&nbsp;uklidnil, kdykoli mě&nbsp;přemohl záchvat šílenství, a&nbsp;dodával mi&nbsp;sílu, kdykoli jsem byl zcela otupělý. Jakmile jsem se&nbsp;vzpamatoval, snažila se&nbsp;mě&nbsp;povzbudit a&nbsp;přimět, abych se&nbsp;smířil s&nbsp;osudem. Být smířen s&nbsp;osudem je&nbsp;dobré pro někoho, kdo je&nbsp;nešťasten, jenže tomu, kdo se&nbsp;provinil, není dovoleno nalézt klid. Aby člověk unikl trýznivým výčitkám svědomí, utíká se&nbsp;do&nbsp;náruče zármutku, která se&nbsp;mu&nbsp;v&nbsp;takových chvílích zdá bezpečím.</span></p>
          <p class="chunk" data-nb-ref-number="24" data-nb-words="13" data-nb-chars="67"><span class="idea" data-nb-ref-number="25" id="idea25" data-nb-words="13" data-nb-chars="67">Brzy po&nbsp;mém návratu se&nbsp;otec zmínil o&nbsp;sňatku s&nbsp;Alžbětou. Mlčel jsem.</span></p>
          <p class="chunk" data-nb-ref-number="25" data-nb-words="5" data-nb-chars="31"><span class="idea" data-nb-ref-number="26" id="idea26" data-nb-words="5" data-nb-chars="31">„Máš snad nějaký jiný závazek?“</span></p>
          <p class="chunk" data-nb-ref-number="26" data-nb-words="23" data-nb-chars="135"><span class="idea" data-nb-ref-number="27" id="idea27" data-nb-words="23" data-nb-chars="135">„Nemám. Miluji Alžbětu a&nbsp;těším se&nbsp;na&nbsp;naše manželství. Určeme proto den sňatku. Buď ten den přežiji a&nbsp;Alžběta bude šťastna, nebo zemřu!“</span></p>
          <p class="chunk" data-nb-ref-number="27" data-nb-words="60" data-nb-chars="343"><span class="idea" data-nb-ref-number="28" id="idea28" data-nb-words="60" data-nb-chars="343">„Takhle nemluv, Viktore! Rány osudu na&nbsp;nás těžce dolehly, ale přimkněme se&nbsp;k&nbsp;tomu, co&nbsp;nám zůstalo zachováno, a&nbsp;přenesme svou lásku k&nbsp;těm, které jsme ztratili, na&nbsp;ty, kteří žijí. Naše rodina bude malá, ale bude spjata pouty lásky a&nbsp;společného neštěstí. Až&nbsp;čas zhojí naše rány, přijdou děti a&nbsp;nahradí ty, o&nbsp;které jsme byli tak krutě připraveni.“</span></p>
          <p class="chunk" data-nb-ref-number="28" data-nb-words="89" data-nb-chars="544"><span class="idea" data-nb-ref-number="29" id="idea29" data-nb-words="89" data-nb-chars="544">Těmito slovy mě&nbsp;chtěl otec uklidnit. Ale vzpomínka na&nbsp;hrozbu byla ve&nbsp;mně živá. Nemůžete se&nbsp;divit, považoval jsem přece svého nepřítele, který byl až&nbsp;dosud ve&nbsp;svých krvavých činech všemocný, za&nbsp;téměř neporazitelného, a&nbsp;jeho slova: „O&nbsp;tvé svatební noci budu s&nbsp;tebou“ jsem pokládal za&nbsp;zpečetění svého osudu. Jestliže bych svou smrtí zachránil Alžbětu, nepovažoval bych ji&nbsp;za&nbsp;zlo, a&nbsp;proto jsem spokojeně, a&nbsp;dokonce radostně dohodl s&nbsp;otcem, že&nbsp;bude-li Alžběta souhlasit, dojde k&nbsp;obřadu za&nbsp;deset dní. Tehdy se, jak jsem předpokládal, naplní můj osud.</span></p>
          <p class="chunk" data-nb-ref-number="29" data-nb-words="46" data-nb-chars="272"><span class="idea" data-nb-ref-number="30" id="idea30" data-nb-words="46" data-nb-chars="272">Kdybych jen na&nbsp;vteřinu tušil, jak ďábelský plán má&nbsp;můj zapřisáhlý nepřítel, byl bych raději navěky opustil vlast a&nbsp;bloudil jako vyvrženec po&nbsp;světě, než bych byl dal souhlas k&nbsp;nešťastné svatbě. Ale netvor mě&nbsp;učinil slepým k&nbsp;svým skutečným záměrům, jako by&nbsp;měl čarovnou moc.</span></p>
          <p class="chunk" data-nb-ref-number="30" data-nb-words="80" data-nb-chars="509"><span class="idea" data-nb-ref-number="31" id="idea31" data-nb-words="80" data-nb-chars="509">Když se&nbsp;blížil den sňatku, cítil jsem, že&nbsp;mě&nbsp;opouští všechna naděje. Nevím, byla-li to&nbsp;zbabělost nebo předtucha. Skryl jsem své pocity pod přetvářku veselí, které vyvolalo radostný úsměv na&nbsp;otcově tváři, ale stěží oklamalo pozorný a&nbsp;mnohem vnímavější Alžbětin zrak. Těšila se&nbsp;na&nbsp;sňatek s&nbsp;klidnou vyrovnaností, do&nbsp;níž se&nbsp;mísilo trochu strachu vyvolaného minulým utrpením. Bála se, aby štěstí, které vypadalo tak jistě a&nbsp;hmatatelně, brzy se&nbsp;nezměnilo v&nbsp;neskutečný sen, po&nbsp;němž zůstává jen hluboká trvalá lítost.</span></p>
          <p class="chunk" data-nb-ref-number="31" data-nb-words="84" data-nb-chars="530"><span class="idea" data-nb-ref-number="32" id="idea32" data-nb-words="84" data-nb-chars="530">Konali jsme přípravy na&nbsp;obřad, přijímali jsme gratulační návštěvy, ukazovali jsme úsměvné tváře. Strach, který ve&nbsp;mně číhal, jsem pevně v&nbsp;sobě uzavřel, a&nbsp;s&nbsp;předstíranou horlivostí jsem plnil otcovy příkazy, i&nbsp;když se&nbsp;mohly stát pouze vnějšími ozdobami mé&nbsp;tragédie. Otci se&nbsp;po&nbsp;usilovném namáhání podařilo donutit rakouskou vládu, aby Alžbětě vrátila část rodinného majetku. Patřil jí&nbsp;malý statek na&nbsp;břehu jezera Como. Dohodli jsme se, že&nbsp;ihned po&nbsp;sňatku tam odjedeme a&nbsp;že první šťastné dny strávíme nedaleko jezera ve&nbsp;vile Lavenza.</span></p>
          <p class="chunk" data-nb-ref-number="32" data-nb-words="74" data-nb-chars="445"><span class="idea" data-nb-ref-number="33" id="idea33" data-nb-words="74" data-nb-chars="445">Učinil jsem všechna opatření, abych se&nbsp;mohl účinně bránit, kdyby mě&nbsp;netvor otevřeně napadl. Nosil jsem neustále při sobě pistole a&nbsp;dýku a&nbsp;dával pozor, abych neupadl do&nbsp;nástrahy. Trochu mě&nbsp;to&nbsp;uklidnilo. A&nbsp;jak plynul čas, zdála se&nbsp;mi&nbsp;hrozba spíše mámením, které ani nestojí za&nbsp;to, aby porušilo můj klid. Štěstí, které náš svazek sliboval, mi&nbsp;připadalo s&nbsp;přicházejícím dnem sňatku stále skutečnější, vždyť mu&nbsp;podle všech názorů nic nestálo v&nbsp;cestě.</span></p>
          <p class="chunk" data-nb-ref-number="33" data-nb-words="60" data-nb-chars="360"><span class="idea" data-nb-ref-number="34" id="idea34" data-nb-words="60" data-nb-chars="360">Alžběta vyhlížela šťastně a&nbsp;k&nbsp;její pohodě značně přispíval i&nbsp;klid vyzařující ze&nbsp;mě. Ale v&nbsp;den, kdy se&nbsp;měla splnit má&nbsp;přání a&nbsp;naplnit osud, byla posmutnělá a&nbsp;zmocnila se&nbsp;jí&nbsp;předtucha neštěstí. Snad také myslela na&nbsp;strašné tajemství, které jsem jí&nbsp;slíbil po&nbsp;svatbě odhalit. Otec překypoval radostí a&nbsp;v&nbsp;ruchu příprav pokládal její zármutek za&nbsp;ostýchavost nevěsty.</span></p>
          <p class="chunk" data-nb-ref-number="34" data-nb-words="47" data-nb-chars="267"><span class="idea" data-nb-ref-number="35" id="idea35" data-nb-words="47" data-nb-chars="267">Po&nbsp;skončení obřadu se&nbsp;v&nbsp;našem domě sešla velká společnost. Ale já&nbsp;s&nbsp;Alžbětou, jak bylo domluveno, jsme nasedli na&nbsp;loď a&nbsp;odcestovali. Měli jsme přenocovat v&nbsp;Evianu a&nbsp;druhého dne pokračovat v&nbsp;cestě. Den byl jasný, vítr příznivý a&nbsp;vše se&nbsp;usmívalo na&nbsp;naši svatební cestu.</span></p>
          <p class="chunk" data-nb-ref-number="35" data-nb-words="90" data-nb-chars="587"><span class="idea" data-nb-ref-number="36" id="idea36" data-nb-words="90" data-nb-chars="587">Byly to&nbsp;poslední chvíle mého života, kdy jsem prožíval štěstí. Pluli jsme rychle, slunce zářilo, ale před jeho paprsky nás chránila plátěná střecha. Chvílemi jsme se&nbsp;obdivovali krásám krajiny po&nbsp;pravé straně; spatřili jsme Mont Saléve, líbezné břehy Montalégru, v&nbsp;dálce Mont Blanc, vysoko převyšující své okolí a&nbsp;řetěz zasněžených hor, které se&nbsp;mu&nbsp;marně snaží vyrovnat. Potom jsme pozorovali protější břeh s&nbsp;mohutným Jurským pohořím, stavícím svá srázná úbočí do&nbsp;cesty těm, kdo by&nbsp;chtěli opustit vlast, a&nbsp;tvořícím téměř nepřekonatelnou hradbu proti vetřelci, který by&nbsp;ji&nbsp;chtěl napadnout.</span></p>
          <p class="chunk" data-nb-ref-number="36" data-nb-words="38" data-nb-chars="216"><span class="idea" data-nb-ref-number="37" id="idea37" data-nb-words="38" data-nb-chars="216">Uchopil jsem něžně Alžbětu za&nbsp;ruku. „Jsi smutná, má&nbsp;lásko. Kdybys věděla, co&nbsp;jsem vytrpěl a&nbsp;co snad ještě vytrpím, jistě by&nbsp;ses vynasnažila dát mi&nbsp;ochutnat klidu a&nbsp;míru, který mi&nbsp;snad alespoň tento den dopřeje užít.“</span></p>
          <p class="chunk" data-nb-ref-number="37" data-nb-words="107" data-nb-chars="634"><span class="idea" data-nb-ref-number="38" id="idea38" data-nb-words="107" data-nb-chars="634">„Chci, abys byl šťasten, můj nejdražší,“ odpověděla Alžběta. „Doufám, že&nbsp;teď tu&nbsp;není nic, co&nbsp;by&nbsp;tě&nbsp;zarmucovalo, a&nbsp;ujišťuji tě, že&nbsp;mé&nbsp;srdce je&nbsp;spokojeno, i&nbsp;když nemám ve&nbsp;tváři vepsánu radost. Něco mi&nbsp;našeptává, že&nbsp;se&nbsp;nemám příliš spoléhat na&nbsp;naději, která se&nbsp;před námi otevřela, ale nechci naslouchat tomuto hrozivému hlasu. Pohleď, jak rychle plujeme a&nbsp;jak mraky, které chvílemi zakrývají vrcholek Mont Blanku a&nbsp;chvílemi nad ním tvoří korunu, činí tuto krásnou krajinu ještě zajímavější. Podívej se&nbsp;také na&nbsp;tu&nbsp;spoustu ryb, které plují v&nbsp;čisté vodě, v&nbsp;níž je&nbsp;vidět každý kamínek na&nbsp;dně. Jaký to&nbsp;nádherný den! Jak příroda září štěstím!“</span></p>
          <p class="chunk" data-nb-ref-number="38" data-nb-words="33" data-nb-chars="197"><span class="idea" data-nb-ref-number="39" id="idea39" data-nb-words="33" data-nb-chars="197">Tak jemně se&nbsp;Alžběta snažila odvrátit své i&nbsp;mé myšlenky od&nbsp;všech úvah a&nbsp;chmurných předtuch. Avšak její nálada se&nbsp;měnila: radost zářící z&nbsp;jejích očí se&nbsp;neustále střídala s&nbsp;roztržitostí a&nbsp;zasněností.</span></p>
          <p class="chunk" data-nb-ref-number="39" data-nb-words="60" data-nb-chars="344"><span class="idea" data-nb-ref-number="40" id="idea40" data-nb-words="60" data-nb-chars="344">Slunce se&nbsp;sklánělo k&nbsp;obzoru. Pluli jsme kolem ústí řeky Drance a&nbsp;dívali jsme se, jak si&nbsp;její tok prodírá cestu roklemi vysokých hor a&nbsp;nízkými údolími mezi kopci. Alpy se&nbsp;zde přibližují k&nbsp;břehu jezera a&nbsp;my jsme byli blízko horského amfiteátru tvořícího jeho východní hranici. Věž evianského kostela čněla nad lesem a&nbsp;v&nbsp;pozadí se&nbsp;tyčil řetěz hor.</span></p>
          <p class="chunk" data-nb-ref-number="40" data-nb-words="77" data-nb-chars="444"><span class="idea" data-nb-ref-number="41" id="idea41" data-nb-words="77" data-nb-chars="444">Vítr, který nás až&nbsp;dosud hnal překvapující rychlostí, změnil se&nbsp;při západu slunce v&nbsp;lehký větřík. Vlahé závany vzduchu slabě čeřily hladinu a&nbsp;jemně pohybovaly větvemi stromů, když jsme se&nbsp;blížili ke&nbsp;břehu, od&nbsp;něhož se&nbsp;k&nbsp;nám nesla lahodná vůně květin a&nbsp;sena. Přistáli jsme a&nbsp;slunce zapadlo. V&nbsp;okamžiku, kdy jsme vkročili na&nbsp;břeh, pocítil jsem, jak ve&nbsp;mně opět oživují obavy a&nbsp;strach. Netušil jsem, jak se&nbsp;mě&nbsp;zakrátko zmocní a&nbsp;navždy mě&nbsp;spoutají.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./frankenstein_031.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>