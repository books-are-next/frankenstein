<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola 19">
    <meta name="apple-mobile-web-app-capable" content="yes">
    <title>Kapitola 19</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./frankenstein_026.html">
    <link rel="next" href="./frankenstein_028.html">
    <meta name="nb-order" content="23">
    <link rel="self" href="frankenstein_027.html">
    <meta name="nb-identifier" content="shelleyova-frankenstein-43994da">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2159" data-nb-chars="13245">
    <nav role="doc-toc">
      <li><a href="frankenstein_005.html">Dopis I</a></li>
      <li><a href="frankenstein_006.html">Dopis II</a></li>
      <li><a href="frankenstein_007.html">Dopis III</a></li>
      <li><a href="frankenstein_008.html">Dopis IV</a>
        <ul>
          <li><a href="frankenstein_009.html">Kapitola 1</a></li>
          <li><a href="frankenstein_010.html">Kapitola 2</a></li>
          <li><a href="frankenstein_011.html">Kapitola 3</a></li>
          <li><a href="frankenstein_012.html">Kapitola 4</a></li>
          <li><a href="frankenstein_013.html">Kapitola 5</a></li>
          <li><a href="frankenstein_014.html">Kapitola 6</a></li>
          <li><a href="frankenstein_015.html">Kapitola 7</a></li>
          <li><a href="frankenstein_016.html">Kapitola 8</a></li>
          <li><a href="frankenstein_017.html">Kapitola 9</a></li>
          <li><a href="frankenstein_018.html">Kapitola 10</a></li>
          <li><a href="frankenstein_019.html">Kapitola 11</a></li>
          <li><a href="frankenstein_020.html">Kapitola 12</a></li>
          <li><a href="frankenstein_021.html">Kapitola 13</a></li>
          <li><a href="frankenstein_022.html">Kapitola 14</a></li>
          <li><a href="frankenstein_023.html">Kapitola 15</a></li>
          <li><a href="frankenstein_024.html">Kapitola 16</a></li>
          <li><a href="frankenstein_025.html">Kapitola 17</a></li>
          <li><a href="frankenstein_026.html">Kapitola 18</a></li>
          <li><a href="frankenstein_027.html">Kapitola 19</a></li>
          <li><a href="frankenstein_028.html">Kapitola 20</a></li>
          <li><a href="frankenstein_029.html">Kapitola 21</a></li>
          <li><a href="frankenstein_030.html">Kapitola 22</a></li>
          <li><a href="frankenstein_031.html">Kapitola&nbsp;23</a></li>
          <li><a href="frankenstein_032.html">Kapitola 24</a></li>
        </ul>
      </li>
      <li><a href="frankenstein_033.html">Deník kapitána Waltona, pokračování</a></li>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./frankenstein_026.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="11"><span class="idea" data-nb-ref-number="1" id="idea1" data-nb-words="2" data-nb-chars="11">Kapitola 19</span></h1>
        <section>
          <p class="chunk" data-nb-ref-number="2" data-nb-words="67" data-nb-chars="441"><span class="idea" data-nb-ref-number="2" id="idea2" data-nb-words="67" data-nb-chars="441">V&nbsp;Londýně jsme si&nbsp;hodlali odpočinout a&nbsp;rozhodli jsme se, že&nbsp;v&nbsp;tomto krásném a&nbsp;slavném městě strávíme několik měsíců. Clerval toužil po&nbsp;seznámení s&nbsp;vynikajícími osobnostmi, které tehdy v&nbsp;Londýně žily, ale mně na&nbsp;nich nezáleželo. Zajímal mě&nbsp;především způsob, jak získat informace nutné pro splnění svého slibu, a&nbsp;proto jsem rychle rozeslal doporučující dopisy, které jsem si&nbsp;přivezl a&nbsp;které byly určeny nejvýznamnějším anglickým přírodovědcům.</span></p>
          <p class="chunk" data-nb-ref-number="3" data-nb-words="122" data-nb-chars="741"><span class="idea" data-nb-ref-number="3" id="idea3" data-nb-words="122" data-nb-chars="741">Kdyby k&nbsp;této cestě bylo došlo v&nbsp;šťastných dobách mého studia, byla by&nbsp;mi&nbsp;poskytla nevýslovnou radost. Ale můj život byl zasažen snětí a&nbsp;já jsem jednotlivé vědce vyhledal jen proto, abych od&nbsp;nich získal přehled o&nbsp;stavu jejich bádání a&nbsp;informace o&nbsp;nových objevech, které pro mou práci byly nezbytné. Společnost mi&nbsp;vadila a&nbsp;jen o&nbsp;samotě jsem se&nbsp;mohl věnovat věcem pozemským a&nbsp;nepozemským, neboť Jindřichův hlas mi&nbsp;dodával útěchy a&nbsp;já jsem se&nbsp;tak mohl oddat klamu přechodného klidu. Ale všetečné, nudné a&nbsp;veselé obličeje mi&nbsp;opět vnášely do&nbsp;srdce zoufalství. Viděl jsem, jak mezi mnou a&nbsp;mými bližními je&nbsp;nepřekonatelná přehrada, zpečetěná Vilémovou a&nbsp;Justýninou krví, a&nbsp;přemýšlení o&nbsp;událostech spjatých s&nbsp;těmito jmény mi&nbsp;naplňovalo duši strachem.</span></p>
          <p class="chunk" data-nb-ref-number="4" data-nb-words="197" data-nb-chars="1268"><span class="idea" data-nb-ref-number="4" id="idea4" data-nb-words="197" data-nb-chars="1268">Avšak v&nbsp;Clervalovi jsem spatřoval obraz svého dřívějšího já; byl zvídavý a&nbsp;snažil se&nbsp;získat zkušenosti a&nbsp;znalosti. Studium odlišných mravů londýnské společnosti bylo pro něj nevyčerpatelným zdrojem zábavy i&nbsp;poučení. Současně také sledoval záměr, kterým se&nbsp;už&nbsp;dlouho zabýval. Chtěl navštívit Indii, protože byl přesvědčen, že&nbsp;by&nbsp;svou znalostí různých indických jazyků a&nbsp;vědomostmi o&nbsp;indických poměrech, získanými předchozím studiem, mohl podstatně přispět k&nbsp;rychlejšímu postupu kolonizace a&nbsp;obchodu. A&nbsp;právě pobyt v&nbsp;Anglii mu&nbsp;mohl dopomoci k&nbsp;uskutečnění tohoto plánu. Měl neustále plno práce a&nbsp;jediným stínem jeho činorodosti byla má&nbsp;netečná a&nbsp;smutná nálada. Pokoušel jsem se&nbsp;ji&nbsp;co&nbsp;nejvíce skrývat, abych mu&nbsp;nekazil radost, kterou musí cítit každý, kdo vstupuje do&nbsp;nového životního údobí, nerušeného starostí nebo trpkými vzpomínkami. Často jsem odmítal ho&nbsp;doprovázet a&nbsp;předstíral jiný závazek, jen abych mohl zůstat sám. Také jsem už&nbsp;začal sbírat podklady potřebné pro svůj nový pokus, a&nbsp;to byla pro mě&nbsp;muka. Připadal jsem si&nbsp;jako odsouzenec v&nbsp;temné cele, jemuž bez ustání padá na&nbsp;hlavu kapka vody za&nbsp;kapkou. Každá myšlenka, kterou jsem věnoval svému plánu, mě&nbsp;nesmírně rozdírala a&nbsp;každé slovo, které jsem v&nbsp;tomto smyslu pronesl, mi&nbsp;rozechvívalo rty a&nbsp;rozbušilo srdce.</span></p>
          <p class="chunk" data-nb-ref-number="5" data-nb-words="69" data-nb-chars="407"><span class="idea" data-nb-ref-number="5" id="idea5" data-nb-words="69" data-nb-chars="407">Po&nbsp;delším pobytu v&nbsp;Londýně jsme dostali dopis od&nbsp;jakéhosi známého ze&nbsp;Skotska, který nás kdysi v&nbsp;Ženevě navštívil. Zmiňoval se&nbsp;o&nbsp;krásách svého rodného kraje a&nbsp;zval nás, abychom k&nbsp;němu zajeli na&nbsp;sever do&nbsp;Perthu, kde bydlí. Clerval velmi dychtil přijmout jeho pozvání, a&nbsp;ačkoli jsem se&nbsp;stranil společnosti, přál jsem si&nbsp;opět spatřit hory a&nbsp;bystřiny a&nbsp;všechny ty&nbsp;zázraky, jimiž příroda zdobí svá vyvolená místa.</span></p>
          <p class="chunk" data-nb-ref-number="6" data-nb-words="78" data-nb-chars="488"><span class="idea" data-nb-ref-number="6" id="idea6" data-nb-words="78" data-nb-chars="488">Přijeli jsme do&nbsp;Anglie koncem října a&nbsp;nyní byl únor. Rozhodli jsme se&nbsp;proto, že&nbsp;svou cestu na&nbsp;sever nastoupíme až&nbsp;za&nbsp;měsíc. Při této výpravě jsme nehodlali jet hlavní silnicí do&nbsp;Edinburghu, ale chtěli jsme navštívit Windsor, Oxford, Matlock a&nbsp;cumberlandská jezera, a&nbsp;to tak, abychom k&nbsp;cíli své cesty dorazili koncem července. Zabalil jsem své chemické přístroje a&nbsp;materiál, který jsem si&nbsp;opatřil, rozhodnut, že&nbsp;svou práci dokončím v&nbsp;nějakém ztraceném koutě v&nbsp;severních vysočinách Skotska.</span></p>
          <p class="chunk" data-nb-ref-number="7" data-nb-words="40" data-nb-chars="243"><span class="idea" data-nb-ref-number="7" id="idea7" data-nb-words="40" data-nb-chars="243">Opustili jsme Londýn 27. března. Několik dní jsme zůstali ve&nbsp;Windsoru a&nbsp;potulovali se&nbsp;po&nbsp;krásných lesích jeho okolí. Pro nás, horaly, to&nbsp;byl nezvyklý kraj: majestátní duby, množství zvěře a&nbsp;stáda statných jelenů byly pro nás něco zcela nového.</span></p>
          <p class="chunk" data-nb-ref-number="8" data-nb-words="132" data-nb-chars="826"><span class="idea" data-nb-ref-number="8" id="idea8" data-nb-words="132" data-nb-chars="826">Z&nbsp;Windsoru jsme pokračovali v&nbsp;cestě do&nbsp;Oxfordu. Když jsme přijeli do&nbsp;tohoto města, překypovala naše mysl vzpomínkami na&nbsp;události, které se&nbsp;odehrály před více než jeden a&nbsp;půl stoletím. Zde shromáždil svá vojska Karel I. Toto město mu&nbsp;zachovalo věrnost i&nbsp;tehdy, když se&nbsp;ho&nbsp;celý národ zřekl a&nbsp;přidal se&nbsp;k&nbsp;praporu parlamentu a&nbsp;svobody. V&nbsp;Oxfordu jsme nalézali na&nbsp;každém kroku svědectví minulosti a&nbsp;s&nbsp;potěšením jsme sledovali její stopy. I&nbsp;kdyby vzpomínky na&nbsp;historické události neposkytovaly požitek samy o&nbsp;sobě, byl vzhled města dostatečně krásný, aby se&nbsp;mu&nbsp;člověk obdivoval. Universitní koleje jsou starobylé a&nbsp;malebné, ulice jsou téměř všechny nádherné a&nbsp;sličná Temže, která protéká kolem města překrásně zelenými lukami, rozlévá doširoka své klidné vody, v&nbsp;nichž se&nbsp;mezi věkovitými stromy odrážejí velebné věže a&nbsp;kupole města.</span></p>
          <p class="chunk" data-nb-ref-number="9" data-nb-words="98" data-nb-chars="602"><span class="idea" data-nb-ref-number="9" id="idea9" data-nb-words="98" data-nb-chars="602">Radoval jsem se&nbsp;z&nbsp;těchto zážitků, ale mou radost ztrpčovaly vzpomínka na&nbsp;minulost i&nbsp;chmurná předtucha budoucnosti. Vyrůstal jsem v&nbsp;klidu a&nbsp;štěstí. V&nbsp;mládí mě&nbsp;nikdy nevyhledala nespokojenost, a&nbsp;jestliže mě&nbsp;už&nbsp;někdy přemohla nuda, pak pohled na&nbsp;přírodní krásu nebo na&nbsp;skvělé či&nbsp;vynikající dílo lidského ducha vždy dokázal zaujmout mé&nbsp;srdce a&nbsp;vyvolat změnu mé&nbsp;nálady. Teď jsem byl jako roztříštěný strom, mou duši zasáhl šíp a&nbsp;stále jsem si&nbsp;uvědomoval, že&nbsp;budu žít jen proto, abych na&nbsp;krátkou dobu byl ubohým příkladem ztroskotaného člověka, jehož ostatní budou litovat a&nbsp;který bude sám sobě nesnesitelný.</span></p>
          <p class="chunk" data-nb-ref-number="10" data-nb-words="112" data-nb-chars="687"><span class="idea" data-nb-ref-number="10" id="idea10" data-nb-words="112" data-nb-chars="687">V&nbsp;Oxfordu jsme pobyli dost dlouho. Potulovali jsme se&nbsp;po&nbsp;okolí a&nbsp;snažili se&nbsp;nalézt všechna místa, která jsou nějak spjata s&nbsp;nejbouřlivějším údobím anglických dějin. Naše krátké objevitelské výpravy se&nbsp;často prodlužovaly návštěvami dalších cílů, které se&nbsp;naskytly. Navštívili jsme například hrob slavného Hampdena a&nbsp;pole, na&nbsp;němž tento vlastenec padl. Na&nbsp;chvíli se&nbsp;má&nbsp;mysl povznesla od&nbsp;nízkých a&nbsp;trapných obav k&nbsp;úvahám o&nbsp;ušlechtilých idejích svobody a&nbsp;sebeobětování, o&nbsp;nichž svědčily památníky a&nbsp;upomínky. Na&nbsp;okamžik jsem se&nbsp;odvážil shodit okovy a&nbsp;rozhlédnout se&nbsp;svobodně a&nbsp;bez zábran, ale řetězy se&nbsp;mi&nbsp;zadřely do&nbsp;masa a&nbsp;já jsem opět sklesl, chvějící se&nbsp;a&nbsp;bez naděje, do&nbsp;svého ubohého já.</span></p>
          <p class="chunk" data-nb-ref-number="11" data-nb-words="89" data-nb-chars="565"><span class="idea" data-nb-ref-number="11" id="idea11" data-nb-words="89" data-nb-chars="565">S&nbsp;lítostí jsme opustili Oxford. Naše cesta vedla do&nbsp;Matlocku, kde jsme strávili několik dní. Okolí Matlocku se&nbsp;podobá švýcarské krajině, ale všechno je&nbsp;nižší a&nbsp;zeleným pahorkům chybí bílá čelenka vzdálených Alp, která všude ční nad zalesněnými horami mé&nbsp;vlasti. Navštívili jsme nádhernou jeskyni a&nbsp;malé sbírky přírodních zajímavostí, které tam jsou vystaveny stejným způsobem jako ve&nbsp;sbírkách v&nbsp;Servoxu a&nbsp;v&nbsp;Chamonix. Když Jindřich pronesl jméno Chamonix, zachvěl jsem se&nbsp;a&nbsp;naléhal na&nbsp;odjezd z&nbsp;Matlocku, s&nbsp;nímž byl nyní náhle spjat strašný výjev z&nbsp;nedávné minulosti.</span></p>
          <p class="chunk" data-nb-ref-number="12" data-nb-words="125" data-nb-chars="793"><span class="idea" data-nb-ref-number="12" id="idea12" data-nb-words="125" data-nb-chars="793">Z&nbsp;Derby jsme pokračovali dále na&nbsp;sever a&nbsp;strávili jsme dva měsíce v&nbsp;Cumberlandu a&nbsp;Westmorlandu. Tam jsem si&nbsp;připadal téměř jako uprostřed švýcarských hor. Malá sněžná pole, která dosud ležela na&nbsp;severních úbočích hor, jezera a&nbsp;prudké toky kamenitých bystřin mi&nbsp;důvěrně připomínaly milovanou krajinu. Také zde jsme poznali několik zajímavých osobností a&nbsp;přátelství, která jsme s&nbsp;nimi uzavřeli, mě&nbsp;téměř naplnila nepravým štěstím. Clervalova radostná nálada byla podstatně větší než má, jeho intelekt a&nbsp;schopnosti se&nbsp;ve&nbsp;společnosti vzdělanců rozvíjely a&nbsp;dosahovaly takové šíře, o&nbsp;níž se&nbsp;mu&nbsp;ani nesnilo. Dosud se&nbsp;zřejmě stýkal s&nbsp;lidmi nedosahujícími jeho úrovně. „Dokázal bych tady strávit celý život,“ řekl mi&nbsp;jednou, „a mezi těmito horami by&nbsp;se&nbsp;mi&nbsp;asi nestýskalo ani po&nbsp;Švýcarsku, ani po&nbsp;Rýnu.“</span></p>
          <p class="chunk" data-nb-ref-number="13" data-nb-words="54" data-nb-chars="346"><span class="idea" data-nb-ref-number="13" id="idea13" data-nb-words="54" data-nb-chars="346">Zjistil však také, že&nbsp;cestování přináší kromě radostí také nesnáze. Aby mohl přijímat nové vjemy, má&nbsp;člověk nervy neustále napjaté, a&nbsp;v&nbsp;okamžiku, kdy zjistí, že&nbsp;jeho pozorovací schopnosti se&nbsp;otupují, musí opustit místo radostného odpočinku, jen aby vyhledal něco nového, co&nbsp;upoutá jeho pozornost a&nbsp;co stejně opět opustí kvůli dalším novým dojmům.</span></p>
          <p class="chunk" data-nb-ref-number="14" data-nb-words="207" data-nb-chars="1260"><span class="idea" data-nb-ref-number="14" id="idea14" data-nb-words="207" data-nb-chars="1260">Neměli jsme ještě ani čas navštívit všechna cumberlandská a&nbsp;westmorlandská jezera a&nbsp;seznámit se&nbsp;se&nbsp;všemi zajímavými obyvateli tohoto kraje, a&nbsp;už jsme se&nbsp;museli vydat na&nbsp;další cestu. Termín schůzky s&nbsp;naším skotským přítelem se&nbsp;přiblížil. Nelitoval jsem toho. Už&nbsp;delší dobu jsem se&nbsp;nevěnoval svému úkolu a&nbsp;bál jsem se&nbsp;následků netvorova zklamání. Vždyť třeba zůstal ve&nbsp;Švýcarsku, aby se&nbsp;pomstil mým příbuzným. Tato myšlenka mě&nbsp;pronásledovala s&nbsp;utkvělou úporností a&nbsp;mučila v&nbsp;každé chvíli, kdy bych byl mohl urvat trochu klidu a&nbsp;pohody. Na&nbsp;dopisy jsem čekal s&nbsp;horečnatou netrpělivostí. Jestliže se&nbsp;zpozdily, byl jsem nešťasten a&nbsp;dorážely na&nbsp;mě&nbsp;tisíceré obavy, a&nbsp;když došly a&nbsp;já uviděl Alžbětino nebo otcovo písmo, téměř jsem se&nbsp;neodvážil je&nbsp;otevřít a&nbsp;přečíst, abych se&nbsp;neutvrdil o&nbsp;svém osudu. Někdy jsem měl pocit, že&nbsp;mě&nbsp;netvor sleduje a&nbsp;že by&nbsp;mě&nbsp;mohl zavražděním přítele vyburcovat z&nbsp;nečinnosti. Kdykoli mě&nbsp;takový nápad posedl, neopouštěl jsem Jindřicha ani na&nbsp;chvíli a&nbsp;šel jsem s&nbsp;ním jako stín, abych ho&nbsp;uchránil před zuřivostí jeho domnělého nepřítele. Měl jsem pocit, jako bych byl já&nbsp;sám spáchal nějaký velký zločin a&nbsp;vědomí zlého skutku mě&nbsp;pronásledovalo. Byl jsem nevinný, ale přivolal jsem si&nbsp;na&nbsp;hlavu strašnou kletbu, stejně strašnou jako spáchaný zločin.</span></p>
          <p class="chunk" data-nb-ref-number="15" data-nb-words="64" data-nb-chars="432"><span class="idea" data-nb-ref-number="15" id="idea15" data-nb-words="64" data-nb-chars="432">Edinburgh jsem prohlížel netečně a&nbsp;lhostejně, a&nbsp;přece má&nbsp;toto město předpoklady zaujmout i&nbsp;sebenešťastnějšího člověka. Clervalovi se&nbsp;Edinburgh nelíbil tak jako Oxford, protože mu&nbsp;starobylost anglického města byla bližší. Ale krása a&nbsp;pravidelnost nového Edinburghu, jeho romantický zámek a&nbsp;okolí, nejkouzelnější na&nbsp;světě, ho&nbsp;odškodnily za&nbsp;změnu a&nbsp;naplnily radostí a&nbsp;obdivem. Já&nbsp;jsem se&nbsp;však nemohl dočkat příjezdu do&nbsp;cíle naší cesty.</span></p>
          <p class="chunk" data-nb-ref-number="16" data-nb-words="102" data-nb-chars="554"><span class="idea" data-nb-ref-number="16" id="idea16" data-nb-words="102" data-nb-chars="554">Za&nbsp;týden jsme odjeli z&nbsp;Edinburghu, a&nbsp;přes Coupar a&nbsp;Saint Andrew’s jsme přicestovali podél břehů Taye do&nbsp;Perthu, kde už&nbsp;čekal náš přítel. Neměl jsem však náladu smát se&nbsp;a&nbsp;povídat si&nbsp;s&nbsp;neznámými a&nbsp;přizpůsobovat se&nbsp;jejich způsobům a&nbsp;záměrům tak, jak se&nbsp;od&nbsp;hosta očekává, a&nbsp;proto jsem Clervalovi navrhl, že&nbsp;procestuji Skotsko sám. „Ty se&nbsp;tu&nbsp;pobav,“ řekl jsem, „a čekej na&nbsp;mě. Odjedu na&nbsp;jeden nebo dva měsíce, prosím tě&nbsp;však, nesnaž se&nbsp;mě&nbsp;hledat. Dopřej mi&nbsp;na&nbsp;krátký čas klidu a&nbsp;samoty, a&nbsp;až se&nbsp;vrátím, budu už&nbsp;snad veselejší a&nbsp;lépe se&nbsp;ti&nbsp;budu přizpůsobovat.“</span></p>
          <p class="chunk" data-nb-ref-number="17" data-nb-words="56" data-nb-chars="322"><span class="idea" data-nb-ref-number="17" id="idea17" data-nb-words="56" data-nb-chars="322">Jindřich mě&nbsp;chtěl odradit od&nbsp;mého úmyslu, když však zjistil, jak na&nbsp;něm trvám, přestal naléhat. Prosil mě&nbsp;pouze, abych mu&nbsp;často psal. „Raději bych byl s&nbsp;tebou na&nbsp;tvých osamocených toulkách než s&nbsp;těmito Skoty, které neznám. Vrať se&nbsp;proto brzy, příteli, abych se&nbsp;opět mohl cítit jako doma, a&nbsp;to za&nbsp;tvé nepřítomnosti nemohu.“</span></p>
          <p class="chunk" data-nb-ref-number="18" data-nb-words="37" data-nb-chars="208"><span class="idea" data-nb-ref-number="18" id="idea18" data-nb-words="37" data-nb-chars="208">Odjel jsem a&nbsp;rozhodl se&nbsp;vyhledat nějaké opuštěné místo ve&nbsp;Skotsku a&nbsp;v&nbsp;ústraní dokončit své dílo. Naprosto jsem nepochyboval o&nbsp;tom, že&nbsp;mě&nbsp;netvor sleduje a&nbsp;že ke&nbsp;mně přijde, až&nbsp;skončím, aby převzal svou družku.</span></p>
          <p class="chunk" data-nb-ref-number="19" data-nb-words="89" data-nb-chars="545"><span class="idea" data-nb-ref-number="19" id="idea19" data-nb-words="89" data-nb-chars="545">Při hledání vhodného místa pro své pokusy jsem přešel vysočinu severního Skotska a&nbsp;usadil se&nbsp;na&nbsp;jednom z&nbsp;pustých ostrůvků Orknejí. Bylo to&nbsp;místo jako stvořené pro mou práci, sotva víc než skála, jejíž stěny byly neustále bičovány vlnami. Skalnatá půda stěží poskytovala pastvu několika ubohým kravičkám a&nbsp;rodila trochu ovsa pro své obyvatele; bylo to&nbsp;pět lidí, jejichž vyhublé a&nbsp;zakrslé údy svědčily o&nbsp;ubohém údělu. Zelenina a&nbsp;chléb, pokud si&nbsp;takový přepych mohli dopřát, a&nbsp;dokonce čerstvá voda se&nbsp;musely dovážet z&nbsp;pevniny, vzdálené asi pět mil.</span></p>
          <p class="chunk" data-nb-ref-number="20" data-nb-words="195" data-nb-chars="1181"><span class="idea" data-nb-ref-number="20" id="idea20" data-nb-words="195" data-nb-chars="1181">Na&nbsp;celém ostrůvku byly tři bídné chatrče a&nbsp;při mém příjezdu byla jedna z&nbsp;nich prázdná. Najal jsem ji. Měla jen dvě místnosti a&nbsp;ty svědčily o&nbsp;nejstrašnější nouzi a&nbsp;bídě. Došková střecha byla propadlá, stěny byly bez omítky a&nbsp;dveře vypadlé z&nbsp;čepů. Dal jsem chatrč opravit, nakoupil několik kousků nábytku a&nbsp;usadil se&nbsp;v&nbsp;ní. Jinde by&nbsp;tato událost jistě vzbudila pozornost, ale ostrované nouzí a&nbsp;strašnou chudobou úplně zlhostejněli. Žil jsem tedy mezi nimi neobtěžován, nikdo si&nbsp;mě&nbsp;nevšímal, sotva mi&nbsp;děkovali za&nbsp;tu&nbsp;trošku jídla a&nbsp;šatstva, kterou jsem jim poskytoval&nbsp;– tak dokáže utrpení otupit i&nbsp;nejprostší lidské city! V&nbsp;takovém ústraní jsem věnoval den práci, ale večer, když to&nbsp;počasí dovolilo, jsem chodil na&nbsp;kamenitý mořský břeh a&nbsp;naslouchal vlnám, které se&nbsp;s&nbsp;hukotem tříštily u&nbsp;mých nohou. Byla to&nbsp;jednotvárná, ale přesto neustále se&nbsp;měnící krajina. Vzpomínal jsem na&nbsp;Švýcarsko, jak se&nbsp;lišilo od&nbsp;tohoto opuštěného a&nbsp;hrozného kraje. Hory jsou tam pokryty vinicemi a&nbsp;na rovinách jsou hustě rozsety domky. V&nbsp;jasných jezerech se&nbsp;odráží jemně modrá obloha, a&nbsp;když vítr rozčeří hladinu, pak šepot jezerních vln připomíná při srovnání s&nbsp;burácením rozlehlého oceánu hru veselého dítěte.</span></p>
          <p class="chunk" data-nb-ref-number="21" data-nb-words="95" data-nb-chars="553"><span class="idea" data-nb-ref-number="21" id="idea21" data-nb-words="95" data-nb-chars="553">Takovým způsobem jsem dělil svůj čas ze&nbsp;začátku, ale postupně se&nbsp;mi&nbsp;práce víc a&nbsp;víc ošklivila a&nbsp;hnusila. Někdy jsem nedokázal vkročit do&nbsp;laboratoře několik dní za&nbsp;sebou, jindy zase jsem se&nbsp;lopotil ve&nbsp;dne v&nbsp;noci, abych dílo dokončil. Byla to&nbsp;opravdu špinavá práce, do&nbsp;níž jsem se&nbsp;tu&nbsp;pustil. Při prvním pokusu mi&nbsp;jakési posedlé nadšení zakrylo hrůzu mého počínání, mysl byla soustředěně upřena na&nbsp;skončení práce a&nbsp;oči neviděly její odpornost. Jenže k&nbsp;druhému pokusu jsem přikročil s&nbsp;chladnou myslí a&nbsp;srdce mi&nbsp;často krvácelo při pohledu na&nbsp;dílo mých rukou.</span></p>
          <p class="chunk" data-nb-ref-number="22" data-nb-words="90" data-nb-chars="521"><span class="idea" data-nb-ref-number="22" id="idea22" data-nb-words="90" data-nb-chars="521">V&nbsp;takovém postavení, zabrán do&nbsp;nesmírně odporné práce a&nbsp;pohřížen do&nbsp;samoty, v&nbsp;níž mě&nbsp;ani na&nbsp;okamžik nemohlo nic odtrhnout od&nbsp;hrozné současnosti, začala se&nbsp;mi&nbsp;občas kalit mysl, stával jsem se&nbsp;neklidným a&nbsp;nervózním. Každou chvíli jsem měl strach, že&nbsp;se&nbsp;setkám se&nbsp;svým pronásledovatelem. Občas jsem seděl s&nbsp;očima upřenýma k&nbsp;zemi a&nbsp;bál jsem se&nbsp;je&nbsp;pozdvihnout, abych snad nezahlédl postavu, které jsem se&nbsp;tolik děsil. Obával jsem se&nbsp;také odejít z&nbsp;dohledu ostrovanů, abych se&nbsp;neoctl sám a&nbsp;aby on&nbsp;nepřišel domáhat se&nbsp;své družky.</span></p>
          <p class="chunk" data-nb-ref-number="23" data-nb-words="39" data-nb-chars="251"><span class="idea" data-nb-ref-number="23" id="idea23" data-nb-words="39" data-nb-chars="251">Nepřestával jsem pracovat a&nbsp;dosáhl jsem už&nbsp;značných výsledků. Hleděl jsem vstříc ukončení své práce s&nbsp;chvějící se&nbsp;dychtivou nadějí, o&nbsp;níž jsem se&nbsp;neodvážil pochybovat, ale která byla prostoupena chmurnými předtuchami zla, jež mi&nbsp;svíraly srdce v&nbsp;hrudi.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./frankenstein_028.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>