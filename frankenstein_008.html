<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Dopis IV">
    <meta name="apple-mobile-web-app-capable" content="yes">
    <title>Dopis IV</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./frankenstein_007.html">
    <link rel="next" href="./frankenstein_009.html">
    <meta name="nb-order" content="4">
    <link rel="self" href="frankenstein_008.html">
    <meta name="nb-identifier" content="shelleyova-frankenstein-8df2e1c">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2374" data-nb-chars="14344">
    <nav role="doc-toc">
      <li><a href="frankenstein_005.html">Dopis I</a></li>
      <li><a href="frankenstein_006.html">Dopis II</a></li>
      <li><a href="frankenstein_007.html">Dopis III</a></li>
      <li><a href="frankenstein_008.html">Dopis IV</a>
        <ul>
          <li><a href="frankenstein_009.html">Kapitola 1</a></li>
          <li><a href="frankenstein_010.html">Kapitola 2</a></li>
          <li><a href="frankenstein_011.html">Kapitola 3</a></li>
          <li><a href="frankenstein_012.html">Kapitola 4</a></li>
          <li><a href="frankenstein_013.html">Kapitola 5</a></li>
          <li><a href="frankenstein_014.html">Kapitola 6</a></li>
          <li><a href="frankenstein_015.html">Kapitola 7</a></li>
          <li><a href="frankenstein_016.html">Kapitola 8</a></li>
          <li><a href="frankenstein_017.html">Kapitola 9</a></li>
          <li><a href="frankenstein_018.html">Kapitola 10</a></li>
          <li><a href="frankenstein_019.html">Kapitola 11</a></li>
          <li><a href="frankenstein_020.html">Kapitola 12</a></li>
          <li><a href="frankenstein_021.html">Kapitola 13</a></li>
          <li><a href="frankenstein_022.html">Kapitola 14</a></li>
          <li><a href="frankenstein_023.html">Kapitola 15</a></li>
          <li><a href="frankenstein_024.html">Kapitola 16</a></li>
          <li><a href="frankenstein_025.html">Kapitola 17</a></li>
          <li><a href="frankenstein_026.html">Kapitola 18</a></li>
          <li><a href="frankenstein_027.html">Kapitola 19</a></li>
          <li><a href="frankenstein_028.html">Kapitola 20</a></li>
          <li><a href="frankenstein_029.html">Kapitola 21</a></li>
          <li><a href="frankenstein_030.html">Kapitola 22</a></li>
          <li><a href="frankenstein_031.html">Kapitola&nbsp;23</a></li>
          <li><a href="frankenstein_032.html">Kapitola 24</a></li>
        </ul>
      </li>
      <li><a href="frankenstein_033.html">Deník kapitána Waltona, pokračování</a></li>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./frankenstein_007.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="8"><span class="idea" data-nb-ref-number="1" id="idea1" data-nb-words="2" data-nb-chars="8">Dopis IV</span></h1>
        <section>
          <p class="chunk" data-nb-ref-number="2" data-nb-words="3" data-nb-chars="22"><span class="idea" data-nb-ref-number="2" id="idea2" data-nb-words="3" data-nb-chars="22">PANÍ SAVILLOVÉ, ANGLIE</span></p>
          <p class="chunk" data-nb-ref-number="3" data-nb-words="3" data-nb-chars="12"><span class="idea" data-nb-ref-number="3" id="idea3" data-nb-words="3" data-nb-chars="12"><em>5. srpna 17…</em></span></p>
          <p class="chunk" data-nb-ref-number="4" data-nb-words="30" data-nb-chars="178"><span class="idea" data-nb-ref-number="4" id="idea4" data-nb-words="30" data-nb-chars="178">Přihodilo se&nbsp;nám něco tak podivného, že&nbsp;se&nbsp;nemohu ubránit tomu, abych to&nbsp;nezaznamenal, ačkoli je&nbsp;velmi pravděpodobné, že&nbsp;mě&nbsp;spatříš dříve, než se&nbsp;Ti&nbsp;tyto řádky dostanou do&nbsp;rukou.</span></p>
          <p class="chunk" data-nb-ref-number="5" data-nb-words="58" data-nb-chars="344"><span class="idea" data-nb-ref-number="5" id="idea5" data-nb-words="58" data-nb-chars="344">Minulé pondělí (31. července) jsme byli téměř úplně obklopeni ledem, který sevřel loď ze&nbsp;všech stran a&nbsp;stěží jí&nbsp;ponechal volný onen kousek hladiny, po&nbsp;níž plula. Situace byla do&nbsp;jisté míry nebezpečná, už&nbsp;proto, že&nbsp;jsme byli kolem dokola zahaleni velmi hustou mlhou. Stáhli jsme proto plachty a&nbsp;doufali, že&nbsp;se&nbsp;snad mlha zvedne nebo počasí změní.</span></p>
          <p class="chunk" data-nb-ref-number="6" data-nb-words="158" data-nb-chars="961"><span class="idea" data-nb-ref-number="6" id="idea6" data-nb-words="158" data-nb-chars="961">Asi ve&nbsp;dvě hodiny se&nbsp;mlha zvedla a&nbsp;my jsme spatřili, jak se&nbsp;všude kolem lodi rozprostírá rozlehlá a&nbsp;nepravidelná ledová plocha, která jako by&nbsp;neměla konce. Několik mých druhů začalo bědovat a&nbsp;také mne se&nbsp;zmocňovala úzkost, když tu&nbsp;náhle upoutala naši pozornost neobvyklá podívaná a&nbsp;zaplašila naše obavy. Spatřili jsme, jak asi půl míle od&nbsp;nás ujíždí směrem na&nbsp;sever nízký vozík připevněný na&nbsp;saních a&nbsp;vlečený psy. Na&nbsp;saních seděl tvor vypadající spíše jako obr než jako člověk a&nbsp;řídil spřežení. Sledovali jsme dalekohledy poutníkovu rychlou jízdu, dokud nám ho&nbsp;v&nbsp;dálce neskryly hrboly rozlehlé ledové plochy. Neznámý cestovatel nás překvapil. Domnívali jsme se, že&nbsp;jsme mnoho set mil vzdáleni od&nbsp;jakékoli pevniny, avšak člověk v&nbsp;této pustině se&nbsp;zdál naznačovat, že&nbsp;pevnina ve&nbsp;skutečnosti není tak daleko, jak jsme myslili. Byli jsme však sevřeni ledem, a&nbsp;proto jsme se&nbsp;nemohli vypravit po&nbsp;jeho stopě, i&nbsp;když jsme ho&nbsp;velmi dlouho s&nbsp;největší pozorností sledovali.</span></p>
          <p class="chunk" data-nb-ref-number="7" data-nb-words="59" data-nb-chars="336"><span class="idea" data-nb-ref-number="7" id="idea7" data-nb-words="59" data-nb-chars="336">Asi dvě hodiny po&nbsp;této příhodě jsme slyšeli vzdouvat se&nbsp;vlny a&nbsp;ještě před setměním ledy pukly a&nbsp;osvobodily naši loď. Přesto jsme zůstali na&nbsp;místě až&nbsp;do&nbsp;rána, protože jsme se&nbsp;báli, že&nbsp;bychom ve&nbsp;tmě mohli narazit na&nbsp;obrovské ledovce, které se&nbsp;utvořily z&nbsp;jednolité ledové plochy. Využil jsem této doby, abych si&nbsp;na&nbsp;několik hodin odpočinul.</span></p>
          <p class="chunk" data-nb-ref-number="8" data-nb-words="100" data-nb-chars="596"><span class="idea" data-nb-ref-number="8" id="idea8" data-nb-words="100" data-nb-chars="596">Jakmile se&nbsp;rozednilo, vyšel jsem na&nbsp;palubu a&nbsp;zastihl námořníky shromážděné na&nbsp;jedné straně paluby, jak hovoří s&nbsp;někým na&nbsp;moři. Spatřil jsem tam saně podobné těm, které jsme viděli den předtím; byly k&nbsp;nám zahnány v&nbsp;noci na&nbsp;velké kře. Ze&nbsp;spřežení zůstal naživu jen jeden pes. Na&nbsp;saních seděl jakýsi člověk a&nbsp;námořníci se&nbsp;snažili ho&nbsp;přemluvit, aby vstoupil na&nbsp;loď. Nevypadal však tak jako onen první cestovatel, nebyl to&nbsp;divoký obyvatel nějakého neobjeveného ostrova. Byl to&nbsp;Evropan. Když jsem se&nbsp;objevil na&nbsp;palubě, řekl kapitán: „Tady je&nbsp;náš velitel a&nbsp;ten nepřipustí, abyste zahynul na&nbsp;širém moři.“</span></p>
          <p class="chunk" data-nb-ref-number="9" data-nb-words="26" data-nb-chars="152"><span class="idea" data-nb-ref-number="9" id="idea9" data-nb-words="26" data-nb-chars="152">Cizinec na&nbsp;mě&nbsp;pohlédl a&nbsp;oslovil mě&nbsp;anglicky, i&nbsp;když s&nbsp;cizím přízvukem: „Než vstoupím na&nbsp;palubu vaší lodi,“ řekl, „sdělil byste mi&nbsp;laskavě, kam plujete?“</span></p>
          <p class="chunk" data-nb-ref-number="10" data-nb-words="49" data-nb-chars="294"><span class="idea" data-nb-ref-number="10" id="idea10" data-nb-words="49" data-nb-chars="294">Jistě si&nbsp;představíš mé&nbsp;překvapení, když jsem zaslechl takovou otázku z&nbsp;úst muže, jenž je&nbsp;na&nbsp;pokraji záhuby a&nbsp;pro něhož by&nbsp;má&nbsp;loď měla být prostředkem záchrany, který by&nbsp;nevyměnil za&nbsp;nejvzácnější bohatství, jaké by&nbsp;mu&nbsp;mohla země poskytnout. Přesto jsem odpověděl, že&nbsp;se&nbsp;plavíme k&nbsp;severnímu pólu.</span></p>
          <p class="chunk" data-nb-ref-number="11" data-nb-words="121" data-nb-chars="726"><span class="idea" data-nb-ref-number="11" id="idea11" data-nb-words="121" data-nb-chars="726">Tato odpověď ho&nbsp;zřejmě uspokojila a&nbsp;byl ochoten vystoupit na&nbsp;palubu. Panebože! Margareto, kdybys byla viděla onoho neznámého, který s&nbsp;takovým zdráháním přijal nabízené bezpečí, Tvé překvapení by&nbsp;bylo bezmezné. Údy měl ztuhlé mrazem a&nbsp;tělo bylo strašně zubožené únavou a&nbsp;utrpením. Ještě nikdy jsem neviděl člověka v&nbsp;tak bídném stavu. Pokusili jsme se&nbsp;ho&nbsp;odnést do&nbsp;kabiny, ale jakmile nemohl dýchat čerstvý vzduch, omdlel. Vrátili jsme se&nbsp;s&nbsp;ním proto zpět na&nbsp;palubu a&nbsp;vzkřísili jsme ho&nbsp;tak, že&nbsp;jsme ho&nbsp;třeli pálenkou a&nbsp;přiměli jsme ho, aby jí&nbsp;trochu polkl. Jakmile projevil známky života, zabalili jsme ho&nbsp;do&nbsp;přikrývek a&nbsp;položili ho&nbsp;ke&nbsp;komínu od&nbsp;kuchyně. Postupně nabýval sil a&nbsp;snědl trochu polévky, po&nbsp;níž se&nbsp;cítil mnohem lépe.</span></p>
          <p class="chunk" data-nb-ref-number="12" data-nb-words="104" data-nb-chars="615"><span class="idea" data-nb-ref-number="12" id="idea12" data-nb-words="104" data-nb-chars="615">Uplynuly dva dny, než byl schopen řeči. Občas jsem se&nbsp;obával, že&nbsp;ho&nbsp;utrpení zbavilo rozumu. Když se&nbsp;částečně zotavil, uložil jsem ho&nbsp;do&nbsp;své kabiny a&nbsp;ošetřoval ho, jak mi&nbsp;jen povinnosti dovolovaly. Nikdy jsem neviděl zajímavějšího člověka. V&nbsp;jeho očích bývá výraz divokosti, dokonce i&nbsp;šílenství. Jsou však chvíle, kdy&nbsp;– jestliže mu&nbsp;někdo prokáže laskavost nebo poskytne nepatrnou úsluhu&nbsp;– se&nbsp;celý jeho obličej rozjasní a&nbsp;po tváři se&nbsp;mu&nbsp;rozleje záře dobroty a&nbsp;vlídnosti, jaké jsem v&nbsp;životě u&nbsp;nikoho neviděl. Ale obyčejně vyhlíží smutně a&nbsp;zoufale a&nbsp;občas zatíná zuby, jako by&nbsp;nesnášel tíhu běd, které na&nbsp;něho doléhají.</span></p>
          <p class="chunk" data-nb-ref-number="13" data-nb-words="67" data-nb-chars="418"><span class="idea" data-nb-ref-number="13" id="idea13" data-nb-words="67" data-nb-chars="418">Když se&nbsp;můj host cítil poněkud lépe, musel jsem s&nbsp;velkou námahou odhánět od&nbsp;něho námořníky, kteří mu&nbsp;chtěli klást tisíce otázek. Nechtěl jsem však dopustit, aby byl trýzněn jejich zbytečnou zvědavostí, vždyť vzhledem k&nbsp;jeho tělesnému a&nbsp;duševnímu stavu platila pro jeho uzdravení jediná podmínka&nbsp;– úplný klid. Jednou se&nbsp;ho&nbsp;však poručík zeptal, proč podnikl tak dalekou cestu po&nbsp;ledě v&nbsp;tak podivném dopravním prostředku.</span></p>
          <p class="chunk" data-nb-ref-number="14" data-nb-words="11" data-nb-chars="64"><span class="idea" data-nb-ref-number="14" id="idea14" data-nb-words="11" data-nb-chars="64">Zamračil se&nbsp;a&nbsp;odpověděl: „Abych našel někoho, kdo ode mě&nbsp;utekl.“</span></p>
          <p class="chunk" data-nb-ref-number="15" data-nb-words="9" data-nb-chars="67"><span class="idea" data-nb-ref-number="15" id="idea15" data-nb-words="9" data-nb-chars="67">„A&nbsp;cestoval ten muž, kterého jste pronásledoval, stejným způsobem?“</span></p>
          <p class="chunk" data-nb-ref-number="16" data-nb-words="1" data-nb-chars="6"><span class="idea" data-nb-ref-number="16" id="idea16" data-nb-words="1" data-nb-chars="6">„Ano.“</span></p>
          <p class="chunk" data-nb-ref-number="17" data-nb-words="25" data-nb-chars="145"><span class="idea" data-nb-ref-number="17" id="idea17" data-nb-words="25" data-nb-chars="145">„Myslím, že&nbsp;jsme ho&nbsp;tedy zahlédli. Den předtím, než jsme vás vzali na&nbsp;palubu, jsme viděli psí spřežení táhnoucí po&nbsp;ledě saně s&nbsp;nějakým člověkem.“</span></p>
          <p class="chunk" data-nb-ref-number="18" data-nb-words="48" data-nb-chars="311"><span class="idea" data-nb-ref-number="18" id="idea18" data-nb-words="48" data-nb-chars="311">Naše zpráva vzbudila cizincovu pozornost. Položil nám mnoho otázek týkajících se&nbsp;směru, kterým jel onen zloduch, jak ho&nbsp;nazýval. Krátce poté, když jsme se&nbsp;ocitli sami, pravil: „Jistě jsem vyvolal vaši zvědavost a&nbsp;stejně tak zvědavost vašich námořníků, vy&nbsp;jste však příliš ohleduplný, než abyste se&nbsp;mě&nbsp;vyptával.“</span></p>
          <p class="chunk" data-nb-ref-number="19" data-nb-words="16" data-nb-chars="100"><span class="idea" data-nb-ref-number="19" id="idea19" data-nb-words="16" data-nb-chars="100">„Ovšem, bylo by&nbsp;to&nbsp;ode mě&nbsp;opravdu velmi nezdvořilé a&nbsp;surové, kdybych vás obtěžoval svou zvědavostí.“</span></p>
          <p class="chunk" data-nb-ref-number="20" data-nb-words="16" data-nb-chars="93"><span class="idea" data-nb-ref-number="20" id="idea20" data-nb-words="16" data-nb-chars="93">„A&nbsp;přece jste mě&nbsp;zachránil z&nbsp;neobvyklé a&nbsp;nebezpečné situace a&nbsp;vaše péče mě&nbsp;navrátila životu.“</span></p>
          <p class="chunk" data-nb-ref-number="21" data-nb-words="46" data-nb-chars="265"><span class="idea" data-nb-ref-number="21" id="idea21" data-nb-words="46" data-nb-chars="265">Brzy nato se&nbsp;mě&nbsp;zeptal, zda podle mého názoru byly druhé saně zničeny, když se&nbsp;ledy pohnuly. Odvětil jsem, že&nbsp;mu&nbsp;na&nbsp;to&nbsp;nemohu s&nbsp;jistotou odpovědět, protože ledy pukly až&nbsp;před půlnocí a&nbsp;neznámý mohl ještě předtím dorazit na&nbsp;bezpečné místo, což ovšem nemohu posoudit.</span></p>
          <p class="chunk" data-nb-ref-number="22" data-nb-words="66" data-nb-chars="391"><span class="idea" data-nb-ref-number="22" id="idea22" data-nb-words="66" data-nb-chars="391">Od&nbsp;této chvíle se&nbsp;chřadnoucí cizincovo tělo začalo naplňovat novým životem. Důrazně se&nbsp;dožadoval, aby směl vyjít na&nbsp;palubu a&nbsp;vyhlížet saně, které jsme nedávno spatřili. Přemluvil jsem ho&nbsp;však, aby zůstal v&nbsp;kabině, vždyť je&nbsp;příliš sláb, než aby mohl snášet drsné počasí. Zato jsem mu&nbsp;slíbil, že&nbsp;vždy bude některý z&nbsp;námořníků obhlížet obzor a&nbsp;kdyby se&nbsp;něco nového ukázalo, že&nbsp;ho&nbsp;ihned zpravím.</span></p>
          <p class="chunk" data-nb-ref-number="23" data-nb-words="103" data-nb-chars="571"><span class="idea" data-nb-ref-number="23" id="idea23" data-nb-words="103" data-nb-chars="571">Vše, co&nbsp;se&nbsp;do&nbsp;dnešního dne v&nbsp;souvislosti s&nbsp;naším podivným setkáním událo, jsem si&nbsp;zapsal. Neznámý postupně nabývá sil, je&nbsp;však velmi zamlklý a&nbsp;je jasně nesvůj, vstoupí-li do&nbsp;jeho kabiny někdo jiný než já. Ale jeho chování je&nbsp;tak příjemné a&nbsp;ušlechtilé, že&nbsp;se&nbsp;o&nbsp;něj zajímají všichni námořníci, i&nbsp;když se&nbsp;s&nbsp;ním velmi málo stýkají. A&nbsp;já ho&nbsp;začínám mít rád jako bratra. Jeho neustále hluboce zarmoucená tvář mě&nbsp;naplňuje sympatií a&nbsp;soucitem. Musel to&nbsp;být určitě velmi ušlechtilý člověk, když se&nbsp;mu&nbsp;vedlo dobře, jestliže je&nbsp;tak příjemný a&nbsp;milý i&nbsp;dnes, kdy je&nbsp;v&nbsp;tak ubohém stavu.</span></p>
          <p class="chunk" data-nb-ref-number="24" data-nb-words="40" data-nb-chars="224"><span class="idea" data-nb-ref-number="24" id="idea24" data-nb-words="40" data-nb-chars="224">V&nbsp;jednom ze&nbsp;svých dopisů jsem napsal, drahá Margareto, že&nbsp;na&nbsp;širém moři jistě žádného přítele nenajdu. A&nbsp;přesto jsem tu&nbsp;nalezl muže, kterého bych byl&nbsp;– dříve, než mu&nbsp;utrpení zlomilo ducha&nbsp;– velmi rád měl za&nbsp;vlastního bratra.</span></p>
          <p class="chunk" data-nb-ref-number="25" data-nb-words="23" data-nb-chars="124"><span class="idea" data-nb-ref-number="25" id="idea25" data-nb-words="23" data-nb-chars="124">Budu i&nbsp;nadále čas od&nbsp;času zapisovat do&nbsp;deníku vše, co&nbsp;se&nbsp;týká neznámého, jestliže ovšem k&nbsp;tomu budu mít nějaké nové podněty.</span></p>
          <p class="chunk" data-nb-ref-number="26" data-nb-words="3" data-nb-chars="13"><span class="idea" data-nb-ref-number="26" id="idea26" data-nb-words="3" data-nb-chars="13"><em>13. srpna 17…</em></span></p>
          <p class="chunk" data-nb-ref-number="27" data-nb-words="69" data-nb-chars="402"><span class="idea" data-nb-ref-number="27" id="idea27" data-nb-words="69" data-nb-chars="402">Můj host je&nbsp;mi&nbsp;den ze&nbsp;dne milejší. S&nbsp;překvapením zjišťuji, do&nbsp;jaké míry vyvolává ve&nbsp;mně současně obdiv i&nbsp;soucit. Přitom nechápu, že&nbsp;vůbec dokážu bez strašného pocitu bolesti sledovat, jak je&nbsp;tento ušlechtilý člověk víc a&nbsp;víc stravován utrpením. Je&nbsp;laskavý a&nbsp;zároveň moudrý; je&nbsp;nesmírně vzdělaný a&nbsp;při hovoru mu&nbsp;slova splývají ze&nbsp;rtů&nbsp;– i&nbsp;když jsou pečlivě volena&nbsp;– rychle a&nbsp;s&nbsp;nesrovnatelnou výmluvností.</span></p>
          <p class="chunk" data-nb-ref-number="28" data-nb-words="233" data-nb-chars="1437"><span class="idea" data-nb-ref-number="28" id="idea28" data-nb-words="233" data-nb-chars="1437">Nyní se&nbsp;již v&nbsp;podstatě zotavil ze&nbsp;své nemoci a&nbsp;stále dlí na&nbsp;palubě, kde zřejmě vyhlíží saně, které jsme před časem zahlédli. Ačkoli je&nbsp;nešťastný, přece ho&nbsp;vlastní utrpení nezaměstnává do&nbsp;té&nbsp;míry, aby se&nbsp;nezajímal o&nbsp;záležitosti druhých. Často se&nbsp;mnou rozmlouval o&nbsp;mých plánech, o&nbsp;kterých jsem ho&nbsp;otevřeně informoval. Pozorně vyslechl všechny mé&nbsp;důvody, které svědčí ve&nbsp;prospěch mého konečného úspěchu, a&nbsp;sledoval podrobné líčení všech opatření, která jsem učinil, abych dosáhl vítězství. Sympatie, která z&nbsp;něho vyzařovala, způsobila, že&nbsp;jsem mluvil zcela otevřeně, že&nbsp;jsem mu&nbsp;vylíčil žhavou touhu své duše a&nbsp;s&nbsp;veškerou vroucností, která mě&nbsp;prostupovala, prohlásil, jak bych rád obětoval majetek, život a&nbsp;všechny naděje pro zdar své výpravy. Život či&nbsp;smrt jednoho člověka jsou jen nepatrnou cenou za&nbsp;získání poznatků, po&nbsp;nichž prahnu, vždyť by&nbsp;mi&nbsp;umožnily získat vládu nad mocnými nepřáteli lidstva a&nbsp;odkázat ji&nbsp;potomstvu. Při těchto slovech se&nbsp;tvář mého posluchače zachmuřila. Všiml jsem si, že&nbsp;se&nbsp;snaží potlačit vzrušení; dlaněmi si&nbsp;přikrýval oči, a&nbsp;když jsem spatřil, jak mu&nbsp;mezi prsty stékají slzy, hlas se&nbsp;mi&nbsp;zachvěl a&nbsp;zůstal vězet v&nbsp;hrdle. Neznámý prudce vydechl a&nbsp;zasténal. Zmlkl jsem. Pak promluvil, ale slova mu&nbsp;uvázla na&nbsp;rtech: „Nešťastníče! Posedlo vás snad stejné šílenství jako mne? I&nbsp;vy jste se&nbsp;tedy napil onoho opojného nápoje? Vyslechněte mě, dovolte mi, abych vám vyprávěl svůj příběh, a&nbsp;jistě odtrhnete ten pohár od&nbsp;rtů!“</span></p>
          <p class="chunk" data-nb-ref-number="29" data-nb-words="35" data-nb-chars="248"><span class="idea" data-nb-ref-number="29" id="idea29" data-nb-words="35" data-nb-chars="248">Určitě si&nbsp;umíš představit, jak silnou zvědavost ve&nbsp;mně vyvolala jeho slova. Jenže záchvat zoufalství, který se&nbsp;cizince zmocnil, opět otřásl jeho zeslabeným organismem. Než se&nbsp;zotavil, uplynulo mnoho hodin strávených odpočinkem a&nbsp;nezávazným hovorem.</span></p>
          <p class="chunk" data-nb-ref-number="30" data-nb-words="83" data-nb-chars="499"><span class="idea" data-nb-ref-number="30" id="idea30" data-nb-words="83" data-nb-chars="499">Když se&nbsp;uklidnil, uvědomil si, že&nbsp;ho&nbsp;přemohla vášnivost jeho povahy, a&nbsp;aby se&nbsp;proto zbavil pocitu beznaděje a&nbsp;zoufalství, zavedl rozhovor opět na&nbsp;mé&nbsp;osobní problémy. Otázal se&nbsp;mě&nbsp;na&nbsp;mé&nbsp;mládí. Dlouho jsem nemluvil, ale mé&nbsp;vyprávění mě&nbsp;zavedlo k&nbsp;několika úvahám. Mluvil jsem o&nbsp;svém přání nalézt přítele&nbsp;– o&nbsp;své touze po&nbsp;důvěrnějším sblížení s&nbsp;příbuzným duchem, než jaké se&nbsp;mi&nbsp;kdy naskytlo, a&nbsp;vyslovil jsem názor, že&nbsp;se&nbsp;člověk, kterému se&nbsp;takového požehnání nedostane, nemůže vychloubat velkým štěstím.</span></p>
          <p class="chunk" data-nb-ref-number="31" data-nb-words="83" data-nb-chars="496"><span class="idea" data-nb-ref-number="31" id="idea31" data-nb-words="83" data-nb-chars="496">„Souhlasím s&nbsp;vámi,“ odpověděl cizinec, „jsme nedokonalí tvorové a&nbsp;jen napůl hotoví, pokud nám někdo moudřejší, lepší a&nbsp;cennější než my&nbsp;sami&nbsp;– a&nbsp;takovým by&nbsp;měl být přítel&nbsp;– neposkytne pomoc, aby odstranil slabosti naší povahy a&nbsp;chybné charakterové rysy. Měl jsem kdysi přítele, nesmírně ušlechtilého člověka, a&nbsp;mám proto právo pronášet soudy o&nbsp;přátelství. Vy&nbsp;ještě máte naději a&nbsp;svět leží před vámi. Nemáte proto důvod k&nbsp;zoufalství. Ale já&nbsp;– já&nbsp;jsem ztratil všechno a&nbsp;nemohu už&nbsp;začít život znovu.“</span></p>
          <p class="chunk" data-nb-ref-number="32" data-nb-words="25" data-nb-chars="152"><span class="idea" data-nb-ref-number="32" id="idea32" data-nb-words="25" data-nb-chars="152">Když domluvil, rozhostil se&nbsp;mu&nbsp;na&nbsp;obličeji výraz tak klid­ného a&nbsp;vyrovnaného smutku, že&nbsp;se&nbsp;mi&nbsp;zachvělo srdce. Už&nbsp;nepromluvil a&nbsp;vzápětí odešel do&nbsp;kabiny.</span></p>
          <p class="chunk" data-nb-ref-number="33" data-nb-words="72" data-nb-chars="444"><span class="idea" data-nb-ref-number="33" id="idea33" data-nb-words="72" data-nb-chars="444">Ačkoli je&nbsp;jeho duch tak zlomen, přece neznám nikoho, kdo umí hlouběji vnímat krásy přírody než on. Hvězdami poseté nebe, moře a&nbsp;vše, co&nbsp;skýtá tento nádherný kraj, jako by&nbsp;ještě mělo sílu odvést mu&nbsp;mysl od&nbsp;pozemských věcí. Takový člověk vede dvojí život: může snášet utrpení a&nbsp;být přemáhán zklamáními, ale když se&nbsp;stáhne do&nbsp;sebe, podobá se&nbsp;nadpozemským bytostem se&nbsp;svatozáří kolem hlavy, kterou nedokáže proniknout žádná starost nebo pošetilost.</span></p>
          <p class="chunk" data-nb-ref-number="34" data-nb-words="103" data-nb-chars="662"><span class="idea" data-nb-ref-number="34" id="idea34" data-nb-words="103" data-nb-chars="662">Asi se&nbsp;usmíváš nadšení, s&nbsp;kterým se&nbsp;vyjadřuji o&nbsp;tomto poutníkovi z&nbsp;neznáma! Neusmívala by&nbsp;ses, kdybys ho&nbsp;viděla. Tebe ochraňovaly a&nbsp;zjemňovaly četba a&nbsp;odloučenost od&nbsp;světa, takže jsi poněkud vyběračná, jenže právě proto bys lépe ocenila mimořádné vlastnosti tohoto skvělého muže. Někdy se&nbsp;zamýšlím nad otázkou, kterou svou vlastností tak neskonale převyšuje každého z&nbsp;mých známých. Myslím, že&nbsp;to&nbsp;je&nbsp;jakási intuitivní bystrost, rychlá a&nbsp;neomylná schopnost úsudku a&nbsp;vystižení příčin věcí; co&nbsp;do&nbsp;jasnosti a&nbsp;přesnosti se&nbsp;těmto jeho vlastnostem nic nevyrovná. A&nbsp;k&nbsp;tomu přičti umění dokonale se&nbsp;vyjadřovat a&nbsp;hlas, jehož bohatá intonace zní jako hudba podmaňující duši.</span></p>
          <p class="chunk" data-nb-ref-number="35" data-nb-words="3" data-nb-chars="13"><span class="idea" data-nb-ref-number="35" id="idea35" data-nb-words="3" data-nb-chars="13"><em>19. srpna 17…</em></span></p>
          <p class="chunk" data-nb-ref-number="36" data-nb-words="200" data-nb-chars="1261"><span class="idea" data-nb-ref-number="36" id="idea36" data-nb-words="200" data-nb-chars="1261">Včera mi&nbsp;neznámý řekl: „Jistě jste pochopil, kapitáne Waltone, že&nbsp;mě&nbsp;stihla řada velkých, nesrovnatelně velkých neštěstí. Kdysi jsem se&nbsp;rozhodl, že&nbsp;vzpomínka na&nbsp;všechno, co&nbsp;jsem vytrpěl, zanikne se&nbsp;mnou, ale vy&nbsp;jste způsobil, že&nbsp;jsem změnil rozhodnutí. Hledáte vědění a&nbsp;moudrost, jako kdysi já, a&nbsp;horoucně si&nbsp;přeji, aby se&nbsp;splnění vašich přání nestalo pro vás hadím uštknutím, jako tomu bylo u&nbsp;mne. Nevím, zda vám líčení mých neštěstí v&nbsp;něčem prospěje. Když si&nbsp;však uvážím, že&nbsp;sledujete stejnou cestu, že&nbsp;se&nbsp;vydáváte stejným nebezpečím, která ze&nbsp;mne učinila to, čím jsem teď, pak se&nbsp;domnívám, že&nbsp;si&nbsp;z&nbsp;mého příběhu můžete vybrat vhodné morální poučení, takové, které by&nbsp;vám sloužilo za&nbsp;příklad, jestliže uspějete ve&nbsp;svém podnikání, a&nbsp;za útěchu v&nbsp;případě neúspěchu. Připravte se, že&nbsp;budete slyšet o&nbsp;jevech, které se&nbsp;obyčejně považují za&nbsp;nadpřirozené. Kdyby se&nbsp;kolem nás rozprostírala normální krajina, obával bych se, že&nbsp;se&nbsp;setkám s&nbsp;vaší nedůvěrou nebo dokonce výsměchem, ale v&nbsp;těchto divokých a&nbsp;tajemných končinách bude vypadat věrohodně mnoho věcí, které by&nbsp;jinde vyvolaly úsměšky od&nbsp;lidí neobeznámených s&nbsp;věčně proměnlivými přírodními silami. Rovněž nemám pochyb, že&nbsp;jednotlivé fáze mého příběhu obsahují vnitřní důkaz pravdivosti událostí, z&nbsp;nichž je&nbsp;složen.“</span></p>
          <p class="chunk" data-nb-ref-number="37" data-nb-words="65" data-nb-chars="386"><span class="idea" data-nb-ref-number="37" id="idea37" data-nb-words="65" data-nb-chars="386">Jistě si&nbsp;umíš představit, jakou mi&nbsp;připravil radost nabídkou, že&nbsp;mi&nbsp;bude vyprávět svůj příběh, a&nbsp;přece mi&nbsp;byla proti mysli představa, že&nbsp;by&nbsp;líčením svých strastí měl opět zjitřit svou bolest. Nesmírně jsem toužil vyslechnout slíbené vyprávění. Nevedla mě&nbsp;k&nbsp;tomu jen zvědavost, ale i&nbsp;upřímná snaha mu&nbsp;pomoci, pokud by&nbsp;tato pomoc byla v&nbsp;mých silách. V&nbsp;tomto smyslu jsem mu&nbsp;také odpověděl.</span></p>
          <p class="chunk" data-nb-ref-number="38" data-nb-words="65" data-nb-chars="394"><span class="idea" data-nb-ref-number="38" id="idea38" data-nb-words="65" data-nb-chars="394">„Děkuji vám,“ řekl neznámý, „za vaši náklonost, ale to&nbsp;je&nbsp;zbytečné&nbsp;– můj osud je&nbsp;téměř naplněn. Čekám jen na&nbsp;jednu událost, a&nbsp;pak budu odpočívat v&nbsp;pokoji. Chápu vaše pocity,“ pokračoval, když si&nbsp;všiml, že&nbsp;ho&nbsp;chci přerušit, „ale jste na&nbsp;omylu, příteli, jestliže dovolíte, abych vás tak nazýval. Nic už&nbsp;nemůže změnit můj osud; vyslechněte můj příběh, a&nbsp;pochopíte, jak neodvolatelně je&nbsp;rozhodnut.“</span></p>
          <p class="chunk" data-nb-ref-number="39" data-nb-words="151" data-nb-chars="914"><span class="idea" data-nb-ref-number="39" id="idea39" data-nb-words="151" data-nb-chars="914">Pak mi&nbsp;řekl, že&nbsp;začne s&nbsp;vyprávěním svého příběhu zítra, najdu-li si&nbsp;ovšem pro něj čas. Jeho slib vyvolal mé&nbsp;nejvřelejší díky. Rozhodl jsem se, že&nbsp;každou noc, jestliže právě nebudu naléhavě zaneprázdněn povinnostmi, zapíši pokud možno jeho vlastními slovy všechno, co&nbsp;mi&nbsp;během dne vyprávěl. Kdybych náhodou měl práci, udělám si&nbsp;alespoň poznámky. Nepochybuji o&nbsp;tom, že&nbsp;Tě&nbsp;mé&nbsp;poznámky zaujmou, ale představ si, s&nbsp;jakým zájmem a&nbsp;potěšením je&nbsp;jednoho dne budu číst já! Vždyť znám vyprávěče a&nbsp;jeho příběh vyslechnu z&nbsp;jeho vlastních rtů! I&nbsp;teď, když stojím na&nbsp;začátku svého úkolu, mi&nbsp;připadá, že&nbsp;slyším zvuk jeho lahodného hlasu, že&nbsp;jeho třpytný zrak spočívá na&nbsp;mně s&nbsp;veškerou svou smutnou odevzdaností a&nbsp;že vidím vyhublou paži vzrušeně pozdviženou, zatímco mu&nbsp;rysy rozzáří vnitřní jas. Jeho příběh bude jistě neobvyklý a&nbsp;otřesný. Jak strašná asi byla bouře, která napadla statečnou loď na&nbsp;její plavbě a&nbsp;takto ji&nbsp;zničila.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./frankenstein_009.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>