<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola 8">
    <meta name="apple-mobile-web-app-capable" content="yes">
    <title>Kapitola 8</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Mary Shelleyová: Frankenstein">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Frankenstein">
    <meta property="og:title" content="Frankenstein">
    <meta property="og:type" content="book">
    <meta property="og:book:author" content="Mary Shelleyová">
    <meta property="twitter:title" content="Mary Shelleyová: Frankenstein">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./frankenstein_015.html">
    <link rel="next" href="./frankenstein_017.html">
    <meta name="nb-order" content="12">
    <link rel="self" href="frankenstein_016.html">
    <meta name="nb-identifier" content="shelleyova-frankenstein-ccaa256">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2494" data-nb-chars="15170">
    <nav role="doc-toc">
      <ul class="plain section">
        <li><a href="frankenstein_005.html">Dopis I</a></li>
        <li><a href="frankenstein_006.html">Dopis II</a></li>
        <li><a href="frankenstein_007.html">Dopis III</a></li>
        <li><a href="frankenstein_008.html">Dopis IV</a>
          <ul>
            <li><a href="frankenstein_009.html">Kapitola 1</a></li>
            <li><a href="frankenstein_010.html">Kapitola 2</a></li>
            <li><a href="frankenstein_011.html">Kapitola 3</a></li>
            <li><a href="frankenstein_012.html">Kapitola 4</a></li>
            <li><a href="frankenstein_013.html">Kapitola 5</a></li>
            <li><a href="frankenstein_014.html">Kapitola 6</a></li>
            <li><a href="frankenstein_015.html">Kapitola 7</a></li>
            <li><a href="frankenstein_016.html">Kapitola 8</a></li>
            <li><a href="frankenstein_017.html">Kapitola 9</a></li>
            <li><a href="frankenstein_018.html">Kapitola 10</a></li>
            <li><a href="frankenstein_019.html">Kapitola 11</a></li>
            <li><a href="frankenstein_020.html">Kapitola 12</a></li>
            <li><a href="frankenstein_021.html">Kapitola 13</a></li>
            <li><a href="frankenstein_022.html">Kapitola 14</a></li>
            <li><a href="frankenstein_023.html">Kapitola 15</a></li>
            <li><a href="frankenstein_024.html">Kapitola 16</a></li>
            <li><a href="frankenstein_025.html">Kapitola 17</a></li>
            <li><a href="frankenstein_026.html">Kapitola 18</a></li>
            <li><a href="frankenstein_027.html">Kapitola 19</a></li>
            <li><a href="frankenstein_028.html">Kapitola 20</a></li>
            <li><a href="frankenstein_029.html">Kapitola 21</a></li>
            <li><a href="frankenstein_030.html">Kapitola 22</a></li>
            <li><a href="frankenstein_031.html">Kapitola&nbsp;23</a></li>
            <li><a href="frankenstein_032.html">Kapitola 24</a></li>
          </ul>
        </li>
        <li><a href="frankenstein_033.html">Deník kapitána Waltona, pokračování</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./frankenstein_015.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="10"><span class="idea" data-nb-ref-number="1" id="idea1" data-nb-words="2" data-nb-chars="10">Kapitola 8</span></h1>
        <section>
          <p class="chunk" data-nb-ref-number="2" data-nb-words="148" data-nb-chars="917"><span class="idea" data-nb-ref-number="2" id="idea2" data-nb-words="148" data-nb-chars="917">Strávili jsme několik smutných hodin až&nbsp;do&nbsp;jedenácti, kdy mělo začít přelíčení. Otec a&nbsp;ostatní členové rodiny se&nbsp;museli k&nbsp;soudu dostavit jako svědkové, a&nbsp;proto jsem je&nbsp;tam doprovodil. Pohled na&nbsp;tento odporný výsměch spravedlnosti mi&nbsp;přinesl nadlidské utrpení. Padne tedy rozhodnutí, zda výsledek mé&nbsp;zvídavosti a&nbsp;zvrácených úvah nejen zavinil smrt líbezného dítěte plného nevinnosti a&nbsp;radosti, nýbrž zda připraví ještě strašnější konec dalšímu člověku a&nbsp;zavalí ho&nbsp;veškerou tíhou hanby, kterou s&nbsp;sebou nese hrůza vraždy. Justýna byla ušlechtilá a&nbsp;měla mnoho vlastností, které jí&nbsp;slibovaly šťastný život. A&nbsp;to vše by&nbsp;mělo být zničeno v&nbsp;potupném hrobu, a&nbsp;příčinou všech běd jsem byl já! Tisíckrát raději bych na&nbsp;sebe vzal vinu za&nbsp;zločin, přisouzený Justýně. Ale v&nbsp;době, kdy byl spáchán, jsem nebyl v&nbsp;Ženevě, a&nbsp;moje prohlášení by&nbsp;bylo považováno za&nbsp;nepříčetný výmysl a&nbsp;nebylo by&nbsp;zprostilo viny tu, která trpí mou zásluhou.</span></p>
          <p class="chunk" data-nb-ref-number="3" data-nb-words="118" data-nb-chars="732"><span class="idea" data-nb-ref-number="3" id="idea3" data-nb-words="118" data-nb-chars="732">Justýna se&nbsp;tvářila klidně. Byla ve&nbsp;smutku a&nbsp;hluboké utrpení ještě více zkrásnělo její půvabný obličej. Výraz její tváře vyjadřoval přesvědčení o&nbsp;nevině. Ani se&nbsp;nezachvěla, ačkoli na&nbsp;ni&nbsp;hledělo mnoho lidí a&nbsp;zatracovalo ji. Za&nbsp;jiných okolností by&nbsp;její krása vyvolávala dojetí či&nbsp;obdiv, ale dnes převládala v&nbsp;myslích diváků představa hrůzného činu, kterého se&nbsp;údajně dopustila. Justýna byla klidná, ale její klid byl zřejmě vynucený, a&nbsp;protože její předešlý zmatek byl považován za&nbsp;důkaz viny, přiměla se&nbsp;k&nbsp;výraznému vystupování. Po&nbsp;příchodu do&nbsp;soudní síně se&nbsp;rychle rozhlédla, aby zjistila, kde sedíme. Když nás spatřila, zableskla se&nbsp;jí&nbsp;v&nbsp;oku slza, rychle se&nbsp;však opanovala a&nbsp;výraz bolestné lásky jako by&nbsp;svědčil o&nbsp;její úplné nevině.</span></p>
          <p class="chunk" data-nb-ref-number="4" data-nb-words="154" data-nb-chars="921"><span class="idea" data-nb-ref-number="4" id="idea4" data-nb-words="154" data-nb-chars="921">Soud začal, a&nbsp;když návladní vznesl obvinění, byli předvoláni svědkové. Proti Justýně se&nbsp;spiklo několik zvláštních skutečností, které by&nbsp;byly otřásly každým, kdo by&nbsp;nebyl měl takový důkaz její neviny, jako jsem měl já. Tu&nbsp;noc, kdy byla vražda spáchána, nebyla doma, a&nbsp;k&nbsp;ránu ji&nbsp;spatřila jakási trhovkyně nedaleko místa, kde bylo později nalezeno tělo zavražděného chlapce. Žena se&nbsp;jí&nbsp;zeptala, co&nbsp;tam dělá, ale Justýna na&nbsp;ni&nbsp;divně pohlédla a&nbsp;dala jí&nbsp;pouze zmatenou nesrozumitelnou odpověď. Domů se&nbsp;vrátila asi v&nbsp;osm a&nbsp;na otázku, kde strávila noc, odpověděla, že&nbsp;hledala dítě, a&nbsp;ptala se, zda o&nbsp;něm někdo neví. Když jí&nbsp;ukázali tělo, přepadly jí&nbsp;závratě a&nbsp;musela několik dní zůstat na&nbsp;lůžku. Potom byl soudu předložen medailónek, který sluha našel v&nbsp;její kapse, a&nbsp;když Alžběta chvějícím se&nbsp;hlasem dosvědčila, že&nbsp;je&nbsp;to&nbsp;týž, který zavěsila dítěti kolem krku hodinu předtím, než se&nbsp;ztratilo, proběhl síní šum hrůzy a&nbsp;rozhořčení.</span></p>
          <p class="chunk" data-nb-ref-number="5" data-nb-words="43" data-nb-chars="263"><span class="idea" data-nb-ref-number="5" id="idea5" data-nb-words="43" data-nb-chars="263">Justýna byla předvolána, aby se&nbsp;hájila. Průběhem přelíčení se&nbsp;měnil její výraz. Na&nbsp;její tváři se&nbsp;postupně usazovaly údiv, hrůza a&nbsp;zoufalství. Občas bojovala se&nbsp;slzami, když však byla vyzvána k&nbsp;výpovědi, sebrala síly a&nbsp;soudní síní se&nbsp;rozlehl její chvějící se&nbsp;hlas.</span></p>
          <p class="chunk" data-nb-ref-number="6" data-nb-words="57" data-nb-chars="378"><span class="idea" data-nb-ref-number="6" id="idea6" data-nb-words="57" data-nb-chars="378">„Jen Bůh ví,“ prohlásila, „že jsem naprosto nevinná. Nenamlouvám si&nbsp;však, že&nbsp;by&nbsp;mi&nbsp;mé&nbsp;ujišťování mohlo dopomoci k&nbsp;osvobození. Svou nevinu zakládám na&nbsp;jednoduchém a&nbsp;prostém vysvětlení skutečností, které byly proti mně vzneseny, a&nbsp;doufám, že&nbsp;má&nbsp;povaha, tak, jak ji&nbsp;všichni poznali, přiměje soudce k&nbsp;příznivému výkladu tam, kde případné okolnosti vypadají pochybně nebo podezřele.“</span></p>
          <p class="chunk" data-nb-ref-number="7" data-nb-words="156" data-nb-chars="934"><span class="idea" data-nb-ref-number="7" id="idea7" data-nb-words="156" data-nb-chars="934">Pak vypovídala, že&nbsp;s&nbsp;Alžbětiným dovolením strávila večer oné noci, kdy byla spáchána vražda, v&nbsp;domě své tety v&nbsp;Chêne, vesnici vzdálené asi míli od&nbsp;Ženevy. Když se&nbsp;asi v&nbsp;devět hodin večer vracela, potkala jakéhosi muže a&nbsp;ten se&nbsp;jí&nbsp;zeptal, zda neviděla dítě, které zabloudilo. Jeho slova ji&nbsp;poděsila a&nbsp;strávila několik hodin hledáním. Zatím byly městské brány uzavřeny a&nbsp;ona musela proto přečkat zbylé hodiny do&nbsp;rána ve&nbsp;stodole patřící k&nbsp;usedlosti, jejíž obyvatele dobře znala, ale nechtěla je&nbsp;probudit. Skoro celou dobu probděla, jen k&nbsp;ránu na&nbsp;chvíli usnula, ale vyrušily ji&nbsp;čísi kroky a&nbsp;probudila se. Když svítalo, opustila svůj úkryt, aby pokračovala v&nbsp;hledání mého bratra. Možná, že&nbsp;prošla kolem jeho těla, ovšem netušila to. Není přece ani nic divného na&nbsp;tom, že&nbsp;byla tak zmatena, když s&nbsp;ní trhovkyně mluvila, strávila přece bezesnou noc a&nbsp;o&nbsp;osudu ubohého Viléma ještě nic nevěděla. O&nbsp;medailónku však nemůže podat žádné vysvětlení.</span></p>
          <p class="chunk" data-nb-ref-number="8" data-nb-words="152" data-nb-chars="895"><span class="idea" data-nb-ref-number="8" id="idea8" data-nb-words="152" data-nb-chars="895">„Vím,“ pokračovala nešťastnice, „jak těžce a&nbsp;osudně tato jediná okolnost proti mně svědčí, ale nedovedu si&nbsp;ji&nbsp;vysvětlit. A&nbsp;jestliže tvrdím, že&nbsp;mi&nbsp;není o&nbsp;této věci nic známo, pak už&nbsp;mi&nbsp;nezbývají než dohady o&nbsp;možnostech, jakými se&nbsp;medailónek mohl dostat do&nbsp;kapsy mých šatů. Ale ani tady si&nbsp;nevím rady. Domnívám se, že&nbsp;nemám na&nbsp;světě nepřítele, neumím si&nbsp;představit, že&nbsp;by&nbsp;někdo byl tak podlý, aby mě&nbsp;chtěl svévolně zahubit. Dal ho&nbsp;tam vrah? Nevím, kdy by&nbsp;k&nbsp;tomu měl příležitost, a&nbsp;jestliže je&nbsp;to&nbsp;jeho skutek, proč by&nbsp;tedy byl ten klenot ukradl, když se&nbsp;s&nbsp;ním tak brzy zase rozloučil? Svěřuji svůj případ spravedlnosti tohoto soudu, avšak nezdá se&nbsp;mi, že&nbsp;bych měla naději na&nbsp;vysvobození. Prosím, abych mohla předvolat několik svědků, kteří by&nbsp;vypovídali o&nbsp;mém charakteru, a&nbsp;jestliže jejich výpovědi neoslabí mou předpokládanou vinu, musím být odsouzena, ačkoli má&nbsp;jediná záchrana leží v&nbsp;mé nevině.“</span></p>
          <p class="chunk" data-nb-ref-number="9" data-nb-words="39" data-nb-chars="233"><span class="idea" data-nb-ref-number="9" id="idea9" data-nb-words="39" data-nb-chars="233">Bylo předvoláno několik svědků, kteří Justýnu už&nbsp;znali mnoho let, a&nbsp;všichni o&nbsp;ní vypovídali dobré, ale strach a&nbsp;hrůza ze&nbsp;spáchaného zločinu&nbsp;– a&nbsp;podle jejich názoru se&nbsp;jím zřejmě provinila&nbsp;– je&nbsp;zastrašily a&nbsp;nedovolily vypovídat volně.</span></p>
          <p class="chunk" data-nb-ref-number="10" data-nb-words="35" data-nb-chars="247"><span class="idea" data-nb-ref-number="10" id="idea10" data-nb-words="35" data-nb-chars="247">Alžběta si&nbsp;uvědomila, že&nbsp;tato svědectví o&nbsp;Justýniných dobrých vlastnostech a&nbsp;jejím dosavadním bezúhonném chování, v&nbsp;něž dívka skládala všechny naděje, jí&nbsp;nijak nepomohou. Ačkoli byla velmi rozrušena, požádala o&nbsp;dovolení promluvit k&nbsp;soudnímu dvoru.</span></p>
          <p class="chunk" data-nb-ref-number="11" data-nb-words="205" data-nb-chars="1244"><span class="idea" data-nb-ref-number="11" id="idea11" data-nb-words="205" data-nb-chars="1244">„Jsem sestřenice nešťastného zavražděného dítěte, či&nbsp;spíše jeho sestra, protože jsem byla vychována jeho rodiči a&nbsp;žila u&nbsp;nich ještě předtím, než se&nbsp;narodilo. Proto se&nbsp;snad mohou někteří lidé domnívat, že&nbsp;není vhodné, jestliže se&nbsp;ujímám při této příležitosti slova. Vidím-li však, jak někomu mně drahému hrozí zkáza pro zbabělost jeho údajných přátel, prosím o&nbsp;povolení říci vše, co&nbsp;vím, o&nbsp;povaze Justýny Moritzové. Obžalovanou znám velmi dobře. Žila jsem s&nbsp;ní pod jednou střechou&nbsp;– jednou pět let, podruhé téměř dva roky&nbsp;– a&nbsp;pokládám ji&nbsp;za&nbsp;neobyčejně laskavého a&nbsp;ušlechtilého člověka. S&nbsp;láskou a&nbsp;obětavostí ošetřovala mou nemocnou tetu, paní Frankensteinovu, při jejím smrtelném onemocnění. Potom pečovala o&nbsp;svou vlastní matku při její vleklé chorobě, a&nbsp;to s&nbsp;takovou oddaností, že&nbsp;vyvolala úctu u&nbsp;všech, kdo ji&nbsp;znají. Pak opět žila v&nbsp;domě mého strýce, milována celou rodinou. Byla hluboce oddána dítěti, které je&nbsp;teď mrtvo, a&nbsp;chovala se&nbsp;k&nbsp;němu jako vřele milující matka. Pokud jde o&nbsp;mě, neváhám vzdor všem proti ní&nbsp;vzneseným důkazům prohlásit, že&nbsp;věřím v&nbsp;její úplnou nevinu a&nbsp;nemám o&nbsp;ní sebemenších pochybností. Nic ji&nbsp;nesvádělo k&nbsp;takovému činu, a&nbsp;cetku, která je&nbsp;hlavním důkazem, bych jí&nbsp;byla ochotně věnovala, neboť si&nbsp;Justýny vážím a&nbsp;cením.“</span></p>
          <p class="chunk" data-nb-ref-number="12" data-nb-words="148" data-nb-chars="929"><span class="idea" data-nb-ref-number="12" id="idea12" data-nb-words="148" data-nb-chars="929">Po&nbsp;Alžbětině prostém a&nbsp;dojemném projevu se&nbsp;ozval souhlasný šepot, který byl ovšem vyvolán jejím šlechetným vystoupením a&nbsp;v&nbsp;Justýnin prospěch jinak nevyzněl. Veřejné mínění se&nbsp;dokonce obrátilo s&nbsp;obnovenou silou proti ní&nbsp;a&nbsp;obviňovalo ji&nbsp;z&nbsp;nejčernějšího nevděku. Při Alžbětiných slovech se&nbsp;Justýna rozplakala, zůstala však němá. Celé soudní jednání mě&nbsp;nesmírně rozčilovalo a&nbsp;deprimovalo. Věřil jsem v&nbsp;Justýninu nevinu, byl jsem o&nbsp;ní přesvědčen. Neposlal snad ten netvor, který zavraždil mého bratra (o jeho vině jsem vůbec nepochyboval), ve&nbsp;své ďábelské hře smrt a&nbsp;hanbu i&nbsp;na nevinnou? Hrůzná situace, v&nbsp;níž jsem se&nbsp;octl, byla nad mé&nbsp;síly. A&nbsp;když jsem si&nbsp;uvědomil, že&nbsp;hlas lidu i&nbsp;vzezření soudců mou nešťastnou oběť již odsoudily, vyběhl jsem ve&nbsp;smrtelných úzkostech ze&nbsp;soudní síně. Utrpení, jímž procházela obžalovaná, nedalo se&nbsp;srovnat s&nbsp;mým: ji&nbsp;posilovalo vědomí neviny, ale mou duši drásaly výčitky, jichž jsem se&nbsp;nemohl zbavit.</span></p>
          <p class="chunk" data-nb-ref-number="13" data-nb-words="44" data-nb-chars="263"><span class="idea" data-nb-ref-number="13" id="idea13" data-nb-words="44" data-nb-chars="263">Prožil jsem strašnou noc. Ráno jsem se&nbsp;odebral k&nbsp;soudu, rty a&nbsp;hrdlo zcela vyprahlé. Neodvážil jsem se&nbsp;vyslovit osudnou otázku, znali mě&nbsp;však a&nbsp;soudní úředník důvod mé&nbsp;návštěvy uhádl. Hlasovací kuličky byly již vrženy&nbsp;– všechny byly černé a&nbsp;Justýna byla odsouzena.</span></p>
          <p class="chunk" data-nb-ref-number="14" data-nb-words="82" data-nb-chars="508"><span class="idea" data-nb-ref-number="14" id="idea14" data-nb-words="82" data-nb-chars="508">Není v&nbsp;mé moci vylíčit, jak mi&nbsp;tehdy bylo. Už&nbsp;dříve jsem občas poznal pocit děsu a&nbsp;snažil jsem se&nbsp;ho&nbsp;popsat příhodnými výrazy, ale slova opravdu nestačí k&nbsp;vyjádření tak strašného a&nbsp;hlubokého zoufalství, které se&nbsp;mě&nbsp;zmocnilo. Úředník, na&nbsp;něhož jsem se&nbsp;obrátil, dodal, že&nbsp;Justýna svou vinu už&nbsp;doznala. „Při tak jasném případu toho ani nebylo třeba,“ poznamenal, „ale přesto jsem rád. Naši soudcové totiž neradi odsuzují zločince, kteří se&nbsp;nepřiznali, jen na&nbsp;podkladě nepřímých důkazů, ať&nbsp;jsou sebeprůkaznější.“</span></p>
          <p class="chunk" data-nb-ref-number="15" data-nb-words="50" data-nb-chars="285"><span class="idea" data-nb-ref-number="15" id="idea15" data-nb-words="50" data-nb-chars="285">To&nbsp;byla podivná a&nbsp;nečekaná zpráva. Jak je&nbsp;to&nbsp;možné? Oklamal mě&nbsp;tehdy zrak? V&nbsp;prvém okamžiku jsem si&nbsp;říkal, že&nbsp;jsem snad opravdu tak šílený, za&nbsp;jakého by&nbsp;mě&nbsp;nejspíš svět považoval, kdybych prozradil, koho podezírám. Pospíšil jsem si&nbsp;domů a&nbsp;tam se&nbsp;mě&nbsp;Alžběta nedočkavě ptala po&nbsp;rozsudku.</span></p>
          <p class="chunk" data-nb-ref-number="16" data-nb-words="25" data-nb-chars="161"><span class="idea" data-nb-ref-number="16" id="idea16" data-nb-words="25" data-nb-chars="161">„Bylo rozhodnuto tak, jak jsi asi očekávala,“ řekl jsem. „Každý soudce nechá raději trpět deset nevinných, než aby jeden viník unikl. Jenže Justýna se&nbsp;přiznala.“</span></p>
          <p class="chunk" data-nb-ref-number="17" data-nb-words="56" data-nb-chars="342"><span class="idea" data-nb-ref-number="17" id="idea17" data-nb-words="56" data-nb-chars="342">To&nbsp;bylo tvrdé sdělení pro ubohou Alžbětu, která tak pevně věřila v&nbsp;Justýninu nevinu. „Ach, snad už&nbsp;nikdy neuvěřím v&nbsp;lidské dobro,“ povzdychla. „Jak se&nbsp;jen mohla Justýna, kterou jsem měla ráda jako vlastní sestru, tak nevinně usmívat? Aby mě&nbsp;oklamala? Její laskavé oči se&nbsp;přece zdály zcela neschopny krutosti a&nbsp;zrady, a&nbsp;přece spáchala vraždu!“</span></p>
          <p class="chunk" data-nb-ref-number="18" data-nb-words="56" data-nb-chars="347"><span class="idea" data-nb-ref-number="18" id="idea18" data-nb-words="56" data-nb-chars="347">Krátce nato přišla zpráva, že&nbsp;si&nbsp;ubohá oběť přeje mluvit s&nbsp;mou sestřenicí. Otec nechtěl, aby ji&nbsp;Alžběta navštívila, řekl však, že&nbsp;rozhodnutí ponechává jen jí. „Půjdu, i&nbsp;když se&nbsp;přiznala,“ řekla Alžběta, „a ty&nbsp;mě&nbsp;doprovodíš, Viktore. Nemohu tam jít sama.“ Myšlenka na&nbsp;tuto návštěvu byla pro mě&nbsp;utrpením, nemohl jsem však Alžbětinu prosbu odmítnout.</span></p>
          <p class="chunk" data-nb-ref-number="19" data-nb-words="47" data-nb-chars="268"><span class="idea" data-nb-ref-number="19" id="idea19" data-nb-words="47" data-nb-chars="268">Vkročili jsme do&nbsp;temné cely a&nbsp;spatřili Justýnu, jak sedí u&nbsp;zdi na&nbsp;hromádce slámy; ruce měla spoutané a&nbsp;hlavu položenou na&nbsp;kolenou. Jakmile nás uviděla, vstala, a&nbsp;když jsme s&nbsp;ní zůstali o&nbsp;samotě, vrhla se&nbsp;Alžbětě k&nbsp;nohám a&nbsp;hořce se&nbsp;rozplakala. Sestřenka rovněž plakala.</span></p>
          <p class="chunk" data-nb-ref-number="20" data-nb-words="32" data-nb-chars="170"><span class="idea" data-nb-ref-number="20" id="idea20" data-nb-words="32" data-nb-chars="170">„Ach Justýno, proč jsi mě&nbsp;připravila o&nbsp;poslední útěchu?“ zeptala se&nbsp;jí. „Tvá nevina mi&nbsp;byla oporou, a&nbsp;i když mi&nbsp;bylo hodně zle, přece jen mi&nbsp;nebylo tak strašně jako teď.“</span></p>
          <p class="chunk" data-nb-ref-number="21" data-nb-words="29" data-nb-chars="169"><span class="idea" data-nb-ref-number="21" id="idea21" data-nb-words="29" data-nb-chars="169">„A vy&nbsp;také věříte, že&nbsp;jsem taková hanebnice? Vy&nbsp;se&nbsp;také spolčujete s&nbsp;mými nepřáteli, kteří mě&nbsp;chtějí zničit a&nbsp;kteří mě&nbsp;odsoudili jako vražedkyni?“ Hlas jí&nbsp;dusily vzlyky.</span></p>
          <p class="chunk" data-nb-ref-number="22" data-nb-words="50" data-nb-chars="316"><span class="idea" data-nb-ref-number="22" id="idea22" data-nb-words="50" data-nb-chars="316">„Vstaň, chuděrko,“ řekla Alžběta. „Proč klečíš, jestliže jsi nevinná? Nepatřím mezi tvé nepřátele, věřila jsem v&nbsp;tvou nevinu přes všechny důkazy, dokud jsem se&nbsp;nedozvěděla, že&nbsp;ses přiznala. Tvrdíš, že&nbsp;ta&nbsp;zpráva je&nbsp;nepravdivá. Ujišťuji tě&nbsp;tedy, Justýno, že&nbsp;mou důvěru v&nbsp;tebe nemůže otřást nic jiného než tvé doznání.“</span></p>
          <p class="chunk" data-nb-ref-number="23" data-nb-words="112" data-nb-chars="675"><span class="idea" data-nb-ref-number="23" id="idea23" data-nb-words="112" data-nb-chars="675">„Přiznala jsem se, ale byla to&nbsp;lež. Přiznala jsem se&nbsp;proto, abych mohla dostat rozhřešení, avšak teď mě&nbsp;toto nepravdivé přiznání tíží mnohem víc než všechny mé&nbsp;jiné hříchy. Nechť mi&nbsp;Bůh odpustí! Od&nbsp;chvíle, kdy jsem byla odsouzena, nepřestal na&nbsp;mě&nbsp;můj zpovědník naléhat, hrozit mi&nbsp;a&nbsp;zastrašovat, až&nbsp;jsem téměř uvěřila tomu, že&nbsp;jsem takovou stvůrou, jak mi&nbsp;tvrdil. Vyhrožoval mi&nbsp;vyobcováním z&nbsp;církve a&nbsp;pekelnými plameny na&nbsp;věčnosti, jestliže budu i&nbsp;nadále zatvrzelá. Neměla jsem nikoho, kdo by&nbsp;mě&nbsp;posiloval, všichni na&nbsp;mě&nbsp;pohlíželi jako na&nbsp;netvora odsouzeného k&nbsp;hanbě a&nbsp;zatracení. Co&nbsp;mi&nbsp;zbývalo? Ve&nbsp;zlé chvíli jsem projevila souhlas se&nbsp;lží a&nbsp;teprve teď jsem opravdu nešťastná.“</span></p>
          <p class="chunk" data-nb-ref-number="24" data-nb-words="48" data-nb-chars="271"><span class="idea" data-nb-ref-number="24" id="idea24" data-nb-words="48" data-nb-chars="271">Se&nbsp;slzami v&nbsp;očích se&nbsp;zarazila a&nbsp;po chvíli pokračovala: „S&nbsp;hrůzou jsem si&nbsp;uvědomila, že&nbsp;i&nbsp;vy byste mohla uvěřit, že&nbsp;vaše Justýna, které vaše teta prokázala takovou čest a&nbsp;kterou jste měla ráda, je&nbsp;tvorem schopným spáchat zločin, jakého by&nbsp;se&nbsp;snad mohl dopustit jen ďábel.“</span></p>
          <p class="chunk" data-nb-ref-number="25" data-nb-words="52" data-nb-chars="312"><span class="idea" data-nb-ref-number="25" id="idea25" data-nb-words="52" data-nb-chars="312">„Justýno, odpusť mi, že&nbsp;jsem ti&nbsp;na&nbsp;chvíli nedůvěřovala! Proč ses přiznala? Ale netrap se&nbsp;a&nbsp;neboj se! Vyhlásím tvou nevinu a&nbsp;prokážu ji! Slzami a&nbsp;prosbami obměkčím kamenná srdce tvých nepřátel. Ty, kamarádka mých her, má&nbsp;družka, má&nbsp;sestra, a&nbsp;zemřít na&nbsp;popravišti? Ne! Ne! Tak strašné neštěstí bych ani nepřežila!“</span></p>
          <p class="chunk" data-nb-ref-number="26" data-nb-words="61" data-nb-chars="367"><span class="idea" data-nb-ref-number="26" id="idea26" data-nb-words="61" data-nb-chars="367">Justýna smutně zavrtěla hlavou. „Smrti se&nbsp;nebojím,“ řekla, „hrůzu ze&nbsp;smrti mám již za&nbsp;sebou. Bůh mi&nbsp;dodává sílu a&nbsp;odvahu, abych přestála nejhorší. Opouštím smutný a&nbsp;hořký svět, a&nbsp;jestliže budete na&nbsp;mě&nbsp;vzpomínat, vzpomínejte na&nbsp;mě&nbsp;jako na&nbsp;nevinně odsouzenou. Jsem smířena s&nbsp;osudem, který mě&nbsp;čeká. Naučte se, má&nbsp;paní, na&nbsp;mém příkladu trpělivě se&nbsp;podrobovat vůli nebes!“</span></p>
          <p class="chunk" data-nb-ref-number="27" data-nb-words="86" data-nb-chars="499"><span class="idea" data-nb-ref-number="27" id="idea27" data-nb-words="86" data-nb-chars="499">Zatím jsem poodstoupil do&nbsp;kouta. Jedině tam jsem mohl skrýt hrozný strach, který se&nbsp;mě&nbsp;zmocnil. Kdo má&nbsp;právo mluvit o&nbsp;zoufalství? Ani nešťastná oběť, která má&nbsp;zítra překročit strašnou hranici mezi životem a&nbsp;smrtí, necítila jako já&nbsp;tak hluboká a&nbsp;hořká muka. Skřípal jsem zuby, zatínal pěsti a&nbsp;z&nbsp;hloubi duše se&nbsp;mi&nbsp;vydral bolestný sten. Justýna sebou trhla. Když zjistila, že&nbsp;to&nbsp;jsem já, přistoupila ke&nbsp;mně a&nbsp;řekla: „Děkuji vám, mladý pane, za&nbsp;vaši návštěvu. Doufám, že&nbsp;ani vy&nbsp;nevěříte, že&nbsp;jsem vinna?“</span></p>
          <p class="chunk" data-nb-ref-number="28" data-nb-words="32" data-nb-chars="188"><span class="idea" data-nb-ref-number="28" id="idea28" data-nb-words="32" data-nb-chars="188">Nemohl jsem vypravit ze&nbsp;rtů jediné slovo. „Ne, Justýno,“ řekla Alžběta, „Viktor je&nbsp;o&nbsp;tvé nevině přesvědčen ještě víc než já. Vždyť ani tehdy, když se&nbsp;doslechl o&nbsp;tvém přiznání, mu&nbsp;nevěřil.“</span></p>
          <p class="chunk" data-nb-ref-number="29" data-nb-words="57" data-nb-chars="324"><span class="idea" data-nb-ref-number="29" id="idea29" data-nb-words="57" data-nb-chars="324">„Děkuji vám z&nbsp;celé duše. V&nbsp;posledních chvílích svého života cítím hlubokou vděčnost k&nbsp;těm, kdo na&nbsp;mě&nbsp;myslí s&nbsp;láskou. Jak drahá je&nbsp;pro takovou nešťastnici, jako jsem já, náklonnost přátel! Zbavuje mě&nbsp;víc než poloviny neštěstí a&nbsp;doufám, že&nbsp;budu moci zemřít smířena, teď, když vy, má&nbsp;paní, a&nbsp;váš bratranec věříte v&nbsp;mou nevinu.“</span></p>
          <p class="chunk" data-nb-ref-number="30" data-nb-words="119" data-nb-chars="699"><span class="idea" data-nb-ref-number="30" id="idea30" data-nb-words="119" data-nb-chars="699">A&nbsp;tak se&nbsp;nešťastná dívka snažila utěšit nás i&nbsp;sebe samu. Dosáhla totiž onoho stavu odevzdání, po&nbsp;němž toužila. Jenomže já, skutečný vrah, jsem cítil, jak se&nbsp;mi&nbsp;v&nbsp;prsou hýbe onen nikdy nehynoucí červ, který nepřipouští ani naději, ani útěchu. I&nbsp;Alžběta plakala a&nbsp;cítila se&nbsp;nešťastná, ale její bolest vyplývala z&nbsp;nevědomosti, která sice na&nbsp;chvíli zakryla jas její duše, nemohla ji&nbsp;však stejně zbavit lesku, jako mrak nezbaví měsíc záře. Úzkost a&nbsp;zoufalství mi&nbsp;pronikly hluboko do&nbsp;srdce, nesl jsem v&nbsp;sobě peklo a&nbsp;nic je&nbsp;nemohlo uhasit. Zůstali jsme u&nbsp;Justýny několik hodin a&nbsp;Alžběta se&nbsp;od&nbsp;ní&nbsp;odtrhla jen s&nbsp;velkým úsilím. „Nejraději bych zemřela s&nbsp;tebou,“ zvolala, „nemohu žít v&nbsp;tomto nešťastném světě!“</span></p>
          <p class="chunk" data-nb-ref-number="31" data-nb-words="60" data-nb-chars="381"><span class="idea" data-nb-ref-number="31" id="idea31" data-nb-words="60" data-nb-chars="381">Justýně se&nbsp;podařilo vyloudit na&nbsp;rtech radostný úsměv a&nbsp;jen s&nbsp;největším vypětím zadržovala hořké slzy. Objala Alžbětu a&nbsp;hlasem zdušeným pohnutím řekla: „Sbohem, má&nbsp;sladká paní, nejdražší Alžběto, má&nbsp;milovaná a&nbsp;jediná přítelkyně. Nechť vám nebe ve&nbsp;své dobrotě žehná a&nbsp;vás ochraňuje, nechť je&nbsp;tohle poslední neštěstí, které vás stihne! Žijte, buďte šťastná a&nbsp;učiňte šťastnými i&nbsp;jiné!“</span></p>
          <p class="chunk" data-nb-ref-number="32" data-nb-words="77" data-nb-chars="509"><span class="idea" data-nb-ref-number="32" id="idea32" data-nb-words="77" data-nb-chars="509">A&nbsp;příštího dne ráno byla Justýna popravena. Nejvášnivější Alžbětina výmluvnost nedokázala zvrátit pevné přesvědčení soudců o&nbsp;zločinu ubohé dívky. Ani má&nbsp;prudká a&nbsp;rozhořčená slova na&nbsp;ně&nbsp;nezapůsobila. Jejich odpovědi byly chladné a&nbsp;neúčastné, a&nbsp;když jsem vyslechl jejich příkré, bezcitné úvahy, zemřelo mi&nbsp;na&nbsp;rtech i&nbsp;chystané doznání. Byl bych je&nbsp;mohl přesvědčit jen o&nbsp;tom, že&nbsp;jsem šílenec, ale nebyl bych dosáhl odvolání rozsudku vyneseného nad nešťastnou obětí. Zemřela na&nbsp;popravišti, jako by&nbsp;byla vražedkyní.</span></p>
          <p class="chunk" data-nb-ref-number="33" data-nb-words="62" data-nb-chars="413"><span class="idea" data-nb-ref-number="33" id="idea33" data-nb-words="62" data-nb-chars="413">Nestačily mučivé bolesti vlastního srdce, musel jsem se&nbsp;obrátit k&nbsp;hlubokému a&nbsp;mlčenlivému zármutku své Alžběty. I&nbsp;to bylo mé&nbsp;dílo! Otcovo zoufalství a&nbsp;beznadějnost až&nbsp;dosud tak radostného domova&nbsp;– to&nbsp;vše bylo dílo mých třikrát proklatých rukou. Drásán výčitkami, hrůzou a&nbsp;zoufalstvím, jsem přihlížel, jak moji drazí bezmocně naříkají u&nbsp;hrobů Viléma a&nbsp;Justýny, prvních nešťastných obětí mých zlořečených vědomostí.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./frankenstein_017.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>