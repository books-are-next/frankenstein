<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola 5">
    <meta name="apple-mobile-web-app-capable" content="yes">
    <title>Kapitola 5</title>
    <link rel="stylesheet" href="./style/style.min.css" media="screen" integrity="sha256-1cpg/RYkJEcZJuKsZ8cbs3M2r9kOplEXHcv5iqCbmLE=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Mary Shelleyová: Frankenstein">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Frankenstein">
    <meta property="og:title" content="Frankenstein">
    <meta property="og:type" content="book">
    <meta property="og:book:author" content="Mary Shelleyová">
    <meta property="twitter:title" content="Mary Shelleyová: Frankenstein">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./frankenstein_012.html">
    <link rel="next" href="./frankenstein_014.html">
    <meta name="nb-order" content="9">
    <link rel="self" href="frankenstein_013.html">
    <meta name="nb-identifier" content="shelleyova-frankenstein-16fdabb">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1953" data-nb-chars="11598">
    <nav role="doc-toc">
      <ul class="plain section">
        <li><a href="frankenstein_005.html">Dopis I</a></li>
        <li><a href="frankenstein_006.html">Dopis II</a></li>
        <li><a href="frankenstein_007.html">Dopis III</a></li>
        <li><a href="frankenstein_008.html">Dopis IV</a>
          <ul>
            <li><a href="frankenstein_009.html">Kapitola 1</a></li>
            <li><a href="frankenstein_010.html">Kapitola 2</a></li>
            <li><a href="frankenstein_011.html">Kapitola 3</a></li>
            <li><a href="frankenstein_012.html">Kapitola 4</a></li>
            <li><a href="frankenstein_013.html">Kapitola 5</a></li>
            <li><a href="frankenstein_014.html">Kapitola 6</a></li>
            <li><a href="frankenstein_015.html">Kapitola 7</a></li>
            <li><a href="frankenstein_016.html">Kapitola 8</a></li>
            <li><a href="frankenstein_017.html">Kapitola 9</a></li>
            <li><a href="frankenstein_018.html">Kapitola 10</a></li>
            <li><a href="frankenstein_019.html">Kapitola 11</a></li>
            <li><a href="frankenstein_020.html">Kapitola 12</a></li>
            <li><a href="frankenstein_021.html">Kapitola 13</a></li>
            <li><a href="frankenstein_022.html">Kapitola 14</a></li>
            <li><a href="frankenstein_023.html">Kapitola 15</a></li>
            <li><a href="frankenstein_024.html">Kapitola 16</a></li>
            <li><a href="frankenstein_025.html">Kapitola 17</a></li>
            <li><a href="frankenstein_026.html">Kapitola 18</a></li>
            <li><a href="frankenstein_027.html">Kapitola 19</a></li>
            <li><a href="frankenstein_028.html">Kapitola 20</a></li>
            <li><a href="frankenstein_029.html">Kapitola 21</a></li>
            <li><a href="frankenstein_030.html">Kapitola 22</a></li>
            <li><a href="frankenstein_031.html">Kapitola&nbsp;23</a></li>
            <li><a href="frankenstein_032.html">Kapitola 24</a></li>
          </ul>
        </li>
        <li><a href="frankenstein_033.html">Deník kapitána Waltona, pokračování</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./frankenstein_012.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="10"><span class="idea" data-nb-ref-number="1" id="idea1" data-nb-words="2" data-nb-chars="10">Kapitola 5</span></h1>
        <section>
          <p class="chunk" data-nb-ref-number="2" data-nb-words="74" data-nb-chars="461"><span class="idea" data-nb-ref-number="2" id="idea2" data-nb-words="74" data-nb-chars="461">Jedné smutné listopadové noci jsem se&nbsp;dožil dokončení svých snah. S&nbsp;úzkostí, která téměř hraničila s&nbsp;agónií, naskládal jsem kolem sebe životodárné přístroje, abych mohl vdechnout jiskru života do&nbsp;neživé hmoty, která mi&nbsp;ležela u&nbsp;nohou. Byla jedna hodina po&nbsp;půlnoci, déšť bubnoval neutěšeně do&nbsp;oken a&nbsp;svíčka již dohořívala, když za&nbsp;posledního záblesku světla jsem spatřil, jak můj výtvor otevřel matně žluté oko. Jeho dech byl těžký a&nbsp;údy se&nbsp;mu&nbsp;křečovitě zmítaly.</span></p>
          <p class="chunk" data-nb-ref-number="3" data-nb-words="85" data-nb-chars="520"><span class="idea" data-nb-ref-number="3" id="idea3" data-nb-words="85" data-nb-chars="520">Jak mám vylíčit své pocity při této úděsné události nebo jak popsat stvůru, kterou jsem s&nbsp;tak nesmírnými strázněmi a&nbsp;obtížemi vytvořil? Údy byly souměrné a&nbsp;rysy v&nbsp;obličeji jsem vybral tak, aby byly krásné. Krásné! Bože můj! Žlutá kůže sotva skryla soustavu svalů a&nbsp;žil, vlasy byly leskle černé, rozevláté, zuby bělostné jako perly, jenže tento lesk tvořil tím strašnější kontrast s&nbsp;vodovýma očima, které měly téměř stejnou barvu jako špinavé oční důlky, v&nbsp;nichž byly zasazeny, jako svraštělá pokožka a&nbsp;úzké zatrpklé rty.</span></p>
          <p class="chunk" data-nb-ref-number="4" data-nb-words="308" data-nb-chars="1891"><span class="idea" data-nb-ref-number="4" id="idea4" data-nb-words="308" data-nb-chars="1891">Žádná náhoda, žádný osud nepodléhá takovým proměnám jako lidská povaha. Téměř dva roky jsem tvrdě pracoval jen proto, abych vdechl život do&nbsp;mrtvého těla. Kvůli tomuto cíli jsem si&nbsp;odepřel klid a&nbsp;ztratil zdraví. Toužil jsem po&nbsp;uskutečnění svého snu s&nbsp;horoucností, která značně přesahovala míru, avšak nyní, po&nbsp;ukončení práce, zmizela krása mého snu a&nbsp;bezdechá hrůza a&nbsp;odpor mi&nbsp;naplnily srdce. Nedokázal jsem vydržet pohled na&nbsp;tvora, jehož jsem stvořil, vyběhl jsem z&nbsp;místnosti a&nbsp;dlouho přecházel po&nbsp;ložnici, příliš rozrušen, než abych mohl spát. Nakonec mě&nbsp;přemohla únava a&nbsp;já se&nbsp;vrhl oblečen na&nbsp;lůžko s&nbsp;jedinou touhou&nbsp;– nalézt na&nbsp;několik okamžiků zapomnění. Bylo to&nbsp;však marné: spal jsem, ale pronásledovaly mě&nbsp;nejdivočejší sny. Zdálo se&nbsp;mi, že&nbsp;vidím Alžbětu, kvetoucí zdravím, jak jde po&nbsp;ulici v&nbsp;Ingolstadtu. S&nbsp;radostným překvapením jsem ji&nbsp;objal, ale jakmile jsem jí&nbsp;vtiskl první políbení na&nbsp;rty, pokryly se&nbsp;smrtelnou bledostí, její rysy jako by&nbsp;se&nbsp;proměnily, a&nbsp;mně připadalo, že&nbsp;svírám v&nbsp;náruči tělo své drahé mrtvé matky. Postavu jí&nbsp;halil rubáš a&nbsp;já spatřil, jak v&nbsp;záhybech látky lezou červi. S&nbsp;hrůzou jsem se&nbsp;vytrhl ze&nbsp;spánku, čelo jsem měl pokryto ledovým potem, zuby mi&nbsp;drkotaly, údy zkroucené křečí. A&nbsp;náhle jsem při nejasném nažloutlém měsíčním svitu, který pronikal zavřenými okenicemi, spatřil stvůru, onoho strašného netvora, kterého jsem stvořil. Nadzdvihl záclony lůžka a&nbsp;jeho oči&nbsp;– mohou-li tak být nazývány&nbsp;– upíraly se&nbsp;na&nbsp;mě. Rozevřel rty, zamumlal několik neartikulovaných zvuků a&nbsp;tváře mu&nbsp;zkřivil úšklebek. Snad promluvil, já&nbsp;ho&nbsp;však neslyšel. Napřáhl ruku, zřejmě aby mě&nbsp;zadržel, ale já&nbsp;jsem vyskočil, seběhl dolů po&nbsp;schodech a&nbsp;utekl na&nbsp;dvůr v&nbsp;domě, kde jsem bydlil. Tam jsem nanejvýš rozčilen a&nbsp;pln úzkosti prochodil celou noc a&nbsp;pozorně naslouchal sebemenšímu zvuku, který by&nbsp;mě&nbsp;mohl varovat před příchodem onoho ďábelského netvora, jemuž jsem tak neblaze věnoval život.</span></p>
          <p class="chunk" data-nb-ref-number="5" data-nb-words="58" data-nb-chars="336"><span class="idea" data-nb-ref-number="5" id="idea5" data-nb-words="58" data-nb-chars="336">Ach! Žádný smrtelník by&nbsp;jistě nemohl vydržet hrůzu, která vyzařovala z&nbsp;této tváře. Ani oživená mumie by&nbsp;nemohla být tak ohyzdná jako tento netvor. Pozoroval jsem ho, když ještě nebyl hotov&nbsp;– tehdy byl ošklivý, ale nyní, když svaly a&nbsp;klouby byly schopny pohybu, stalo se&nbsp;z&nbsp;něho něco takového, co&nbsp;by&nbsp;si&nbsp;ani Dante nebyl dokázal představit.</span></p>
          <p class="chunk" data-nb-ref-number="6" data-nb-words="63" data-nb-chars="355"><span class="idea" data-nb-ref-number="6" id="idea6" data-nb-words="63" data-nb-chars="355">Strávil jsem hroznou noc. Občas mi&nbsp;tep bušil tak rychle a&nbsp;silně, že&nbsp;jsem cítil záchvěvy sebemenší žilky, jindy zase jsem téměř klesal k&nbsp;zemi únavou a&nbsp;celkovou slabostí. Cítil jsem hořké zklamání smíšené s&nbsp;hrůzou. Sny, které mi&nbsp;po&nbsp;tak dlouhý čas dodávaly sílu a&nbsp;radostný klid, staly se&nbsp;nyní pro mě&nbsp;peklem. Přechod k&nbsp;hrůze byl tak rychlý, porážka tak úplná!</span></p>
          <p class="chunk" data-nb-ref-number="7" data-nb-words="86" data-nb-chars="518"><span class="idea" data-nb-ref-number="7" id="idea7" data-nb-words="86" data-nb-chars="518">Konečně nastalo chmurné a&nbsp;deštivé svítání a&nbsp;před mýma bezesnýma rozbolavělýma očima se&nbsp;objevil ingolstadský kostel, jeho bílá věž a&nbsp;hodiny, ukazující šestou. Domovník otevřel bránu do&nbsp;dvora, který mi&nbsp;poskytl na&nbsp;tuto noc útulek; vyšel jsem do&nbsp;ulic a&nbsp;rychle, jako bych se&nbsp;snažil vyhnout se&nbsp;netvoru, o&nbsp;kterém jsem byl přesvědčen, že&nbsp;ho&nbsp;potkám za&nbsp;každým rohem, jsem jimi procházel. Neodvažoval jsem se&nbsp;vrátit domů, cosi mě&nbsp;pohánělo vpřed, ačkoli jsem už&nbsp;byl úplně promáčený deštěm, který se&nbsp;lil z&nbsp;černé a&nbsp;bezútěšné oblohy.</span></p>
          <p class="chunk" data-nb-ref-number="8" data-nb-words="44" data-nb-chars="266"><span class="idea" data-nb-ref-number="8" id="idea8" data-nb-words="44" data-nb-chars="266">Kráčel jsem stále dál a&nbsp;dál, pln naděje, že&nbsp;tělesným pohybem zmírním úzkost, která mi&nbsp;tížila mysl. Procházel jsem ulicemi, aniž jsem jasně věděl, kde jsem nebo co&nbsp;dělám. Srdce, nemocné strachem, mi&nbsp;bušilo, a&nbsp;já spěchal dál nejistým krokem a&nbsp;neodvažoval se&nbsp;ohlédnout:</span></p>
        </section>
        <section>
          <p class="chunk" data-nb-ref-number="9" data-nb-words="30" data-nb-chars="143"><span class="idea" data-nb-ref-number="9" id="idea9" data-nb-words="5" data-nb-chars="30">„Jak ten, kdo cestou ztracenou<br></span>
            <span class="idea" data-nb-ref-number="10" id="idea10" data-nb-words="5" data-nb-chars="19">hled leká se&nbsp;a&nbsp;chví<br></span>
            <span class="idea" data-nb-ref-number="11" id="idea11" data-nb-words="5" data-nb-chars="23">a&nbsp;ohlédnuv se&nbsp;běží dál,<br></span>
            <span class="idea" data-nb-ref-number="12" id="idea12" data-nb-words="5" data-nb-chars="22">zpět nezře už, neb ví,<br></span>
            <span class="idea" data-nb-ref-number="13" id="idea13" data-nb-words="7" data-nb-chars="27">že&nbsp;v&nbsp;patách za&nbsp;ním po&nbsp;cestě<br></span>
            <span class="idea" data-nb-ref-number="14" id="idea14" data-nb-words="3" data-nb-chars="22">jde démon strašlivý.“<sup id="fnref:1"><a href="#fn:1" class="footnote-ref" role="doc-noteref">1</a></sup></span>
          </p>
        </section>
        <section>
          <p class="chunk" data-nb-ref-number="10" data-nb-words="89" data-nb-chars="520"><span class="idea" data-nb-ref-number="15" id="idea15" data-nb-words="89" data-nb-chars="520">Tak jsem došel až&nbsp;k&nbsp;hostinci, u&nbsp;něhož se&nbsp;obvykle zastavovaly různé dostavníky a&nbsp;povozy. Zarazil jsem se&nbsp;tu, aniž jsem věděl proč. Chvíli jsem postál a&nbsp;upíral zrak na&nbsp;kočár, který přijížděl proti mně z&nbsp;druhého konce ulice. Když se&nbsp;přiblížil, všiml jsem si, že&nbsp;to&nbsp;je&nbsp;dostavník ze&nbsp;Švýcarska. Zastavil těsně u&nbsp;mě, a&nbsp;když se&nbsp;otevřela dvířka, spatřil jsem Jindřicha Clervala. Jakmile mě&nbsp;zahlédl, ihned vyskočil ven. „Můj milý Frankensteine!“ zvolal, „to jsem rád, že&nbsp;tě&nbsp;vidím! Jaké štěstí, že&nbsp;jsi tady právě při mém příjezdu!“</span></p>
          <p class="chunk" data-nb-ref-number="11" data-nb-words="170" data-nb-chars="1055"><span class="idea" data-nb-ref-number="16" id="idea16" data-nb-words="170" data-nb-chars="1055">Nic se&nbsp;nemůže vyrovnat radosti, kterou jsem pocítil při setkání s&nbsp;Clervalem. Jeho přítomnost mi&nbsp;opět připomněla otce, Alžbětu a&nbsp;domov, tak drahý mým vzpomínkám. Uchopil jsem ho&nbsp;za&nbsp;ruku a&nbsp;okamžitě jsem zapomněl na&nbsp;svou hrůzu a&nbsp;své neštěstí a&nbsp;náhle jsem poprvé po&nbsp;mnoha měsících pocítil klidnou a&nbsp;nerušenou radost. Už&nbsp;proto jsem přítele co&nbsp;nejsrdečněji přivítal a&nbsp;vydali jsme se&nbsp;k&nbsp;mé koleji. Clerval mi&nbsp;ještě chvíli vyprávěl o&nbsp;společných přátelích a&nbsp;o&nbsp;tom, jaké měl štěstí, že&nbsp;mu&nbsp;bylo dovoleno přijet do&nbsp;Ingolstadtu. „Jistě si&nbsp;dovedeš představit,“ řekl, „jak nesnadné bylo přesvědčit mého otce, že&nbsp;všechno potřebné vědění není obsaženo ve&nbsp;vznešeném účetnictví. Stejně si&nbsp;však myslím, že&nbsp;jsem ho&nbsp;nakonec opustil nepřesvědčeného, protože jeho stálá odpověď na&nbsp;mé&nbsp;neúnavné prosby byla táž jako odpověď onoho holandského rektora ve&nbsp;Faráři wakefieldském: ‚… bez řečtiny mám ročně deset tisíc zlatých; bez řečtiny mi&nbsp;chutná docela dobře jíst.‘<sup id="fnref:2"><a href="#fn:2" class="footnote-ref" role="doc-noteref">2</a></sup> Ale nakonec přemohla láska ke&nbsp;mně otcův odpor k&nbsp;vědě, a&nbsp;otec mi&nbsp;dovolil podniknout výzkumnou výpravu do&nbsp;země poznání.“</span></p>
          <p class="chunk" data-nb-ref-number="12" data-nb-words="17" data-nb-chars="89"><span class="idea" data-nb-ref-number="17" id="idea17" data-nb-words="17" data-nb-chars="89">„Jsem tak šťasten, že&nbsp;tě&nbsp;vidím, ale řekni mi&nbsp;ještě, jak se&nbsp;daří otci, bratrům a&nbsp;Alžbětě?“</span></p>
          <p class="chunk" data-nb-ref-number="13" data-nb-words="55" data-nb-chars="336"><span class="idea" data-nb-ref-number="18" id="idea18" data-nb-words="55" data-nb-chars="336">„Velmi dobře a&nbsp;žijí velmi spokojeně, jen je&nbsp;trochu zneklidňuje, že&nbsp;tak zřídka od&nbsp;tebe mají zprávy. Mimochodem, chci tě&nbsp;stejně za&nbsp;ně&nbsp;trochu vyplísnit! Jenže, můj milý Frankensteine,“ pokračoval po&nbsp;krátkém odmlčení a&nbsp;hleděl mi&nbsp;rovnou do&nbsp;tváře, „teprve teď vidím, jak špatně vypadáš! Jsi tak hubený a&nbsp;bledý, jako bys probděl několik nocí.“</span></p>
          <p class="chunk" data-nb-ref-number="14" data-nb-words="42" data-nb-chars="233"><span class="idea" data-nb-ref-number="19" id="idea19" data-nb-words="42" data-nb-chars="233">„Uhodl jsi, poslední dobu jsem se&nbsp;tak hluboce pohroužil do&nbsp;určité práce, že&nbsp;jsem si&nbsp;ani, jak vidíš z&nbsp;mého vzhledu, nedopřál dostatečný odpočinek. Avšak doufám, a&nbsp;doufám v&nbsp;to upřímně, že&nbsp;má&nbsp;práce je&nbsp;hotova a&nbsp;že už&nbsp;jsem konečně volný.“</span></p>
          <p class="chunk" data-nb-ref-number="15" data-nb-words="167" data-nb-chars="924"><span class="idea" data-nb-ref-number="20" id="idea20" data-nb-words="167" data-nb-chars="924">Tu&nbsp;jsem se&nbsp;roztřásl&nbsp;– nesnesl jsem ani vzpomínku, a&nbsp;tím méně narážku na&nbsp;události minulé noci. Šel jsem rychle a&nbsp;brzy jsme dorazili ke&nbsp;koleji. Přemýšlel jsem, co&nbsp;dělat. Děsil jsem se&nbsp;představy, že&nbsp;by&nbsp;onen netvor ještě mohl být v&nbsp;mém bytě, kde jsem ho&nbsp;opustil. Obával jsem se&nbsp;už&nbsp;i&nbsp;jen pohledu na&nbsp;něj, ale ještě víc jsem se&nbsp;bál, že&nbsp;by&nbsp;ho&nbsp;mohl spatřit Jindřich. Poprosil jsem ho&nbsp;proto, aby zůstal chvíli v&nbsp;přízemí, a&nbsp;vyběhl jsem nahoru k&nbsp;svému pokoji. Ovládl jsem se&nbsp;teprve, když jsem položil ruku na&nbsp;kliku dveří. Chvíli jsem váhal a&nbsp;studené mrazení mě&nbsp;rozechvělo. Potom jsem prudce otevřel dveře, jak to&nbsp;činívají děti v&nbsp;očekávání, že&nbsp;na&nbsp;druhé straně na&nbsp;ně&nbsp;číhá strašidlo. Ale nic se&nbsp;neobjevilo. Bojácně jsem vešel, obývací pokoj byl prázdný a&nbsp;odporný host nebyl ani v&nbsp;ložnici. Ani jsem nemohl uvěřit, že&nbsp;mě&nbsp;potkalo tak velké štěstí. Ale když jsem se&nbsp;ujistil, že&nbsp;můj nepřítel opravdu utekl, pln radosti jsem seběhl k&nbsp;Clervalovi.</span></p>
          <p class="chunk" data-nb-ref-number="16" data-nb-words="90" data-nb-chars="545"><span class="idea" data-nb-ref-number="21" id="idea21" data-nb-words="90" data-nb-chars="545">Vstoupili jsme do&nbsp;mého pokoje a&nbsp;sluha vzápětí přinesl snídani. Nedokázal jsem se&nbsp;však opanovat. Nebyla to&nbsp;jen radost, která se&nbsp;mě&nbsp;zmocnila; cítil jsem, jak se&nbsp;celý chvěji vybičovanou nervózou a&nbsp;jak mi&nbsp;srdce prudce buší. Ani na&nbsp;okamžik jsem nedokázal vydržet na&nbsp;místě, přeskakoval jsem židle, tleskal a&nbsp;hlasitě se&nbsp;smál. Clerval zprvu připisoval mou neobvyklou náladu radosti ze&nbsp;svého příjezdu, ale když se&nbsp;na&nbsp;mě&nbsp;pozorněji zadíval, spatřil v&nbsp;mých očích vzrušení, které si&nbsp;nedovedl vysvětlit, a&nbsp;můj hlas, nevázaný a&nbsp;krutý smích ho&nbsp;děsil a&nbsp;udivoval.</span></p>
          <p class="chunk" data-nb-ref-number="17" data-nb-words="17" data-nb-chars="102"><span class="idea" data-nb-ref-number="22" id="idea22" data-nb-words="17" data-nb-chars="102">„Ale Viktore!“ zvolal, „co se&nbsp;proboha děje? Nesměj se&nbsp;takhle! Vždyť jsi nemocný! Co&nbsp;se&nbsp;vlastně stalo?“</span></p>
          <p class="chunk" data-nb-ref-number="18" data-nb-words="47" data-nb-chars="253"><span class="idea" data-nb-ref-number="23" id="idea23" data-nb-words="47" data-nb-chars="253">„Neptej se&nbsp;mě!“ zvolal jsem a&nbsp;zakryl si&nbsp;rukama oči, protože jsem měl pocit, že&nbsp;se&nbsp;obávaný netvor vkradl do&nbsp;místnosti. „On ti&nbsp;to&nbsp;řekne! Zachraň mě, zachraň mě!“ Zdálo se&nbsp;mi, že&nbsp;mě&nbsp;netvor uchopil, zuřivě jsem se&nbsp;bránil a&nbsp;v&nbsp;záchvatu křeče jsem se&nbsp;zhroutil.</span></p>
          <p class="chunk" data-nb-ref-number="19" data-nb-words="31" data-nb-chars="185"><span class="idea" data-nb-ref-number="24" id="idea24" data-nb-words="31" data-nb-chars="185">Chudák Jindřich! Jak mu&nbsp;asi jen bylo? Setkání, na&nbsp;které se&nbsp;tak těšil, dopadlo tak hořce. Nebyl jsem však svědkem jeho zármutku, protože jsem omdlel a&nbsp;dlouho, dlouho jsem nenabyl vědomí.</span></p>
          <p class="chunk" data-nb-ref-number="20" data-nb-words="101" data-nb-chars="592"><span class="idea" data-nb-ref-number="25" id="idea25" data-nb-words="101" data-nb-chars="592">Tak začala vysoká horečka, která mě&nbsp;na&nbsp;několik měsíců upoutala na&nbsp;lůžko. Celou tu&nbsp;dobu mě&nbsp;ošetřoval jedině Jindřich. Později jsem se&nbsp;dozvěděl, že&nbsp;zatajil otci a&nbsp;Alžbětě vážnost mé&nbsp;nemoci a&nbsp;ušetřil je&nbsp;tak zármutku. Uvědomoval si&nbsp;totiž, že&nbsp;by&nbsp;otec pro svůj pokročilý věk nemohl podniknout tak dlouhou cestu a&nbsp;že Alžběta by&nbsp;při zprávě o&nbsp;mé nemoci jistě podlehla hlubokému zoufalství. Byl si&nbsp;vědom, že&nbsp;mi&nbsp;nikdo nemůže poskytnout lepší a&nbsp;pečlivější ošetření než on, a&nbsp;v&nbsp;pevné naději na&nbsp;mé&nbsp;zotavení si&nbsp;byl jist, že&nbsp;mým drahým tím nejen neublíží, nýbrž prokáže největší laskavost, které byl schopen.</span></p>
          <p class="chunk" data-nb-ref-number="21" data-nb-words="72" data-nb-chars="464"><span class="idea" data-nb-ref-number="26" id="idea26" data-nb-words="72" data-nb-chars="464">Byl jsem skutečně těžce nemocen a&nbsp;životu mě&nbsp;navrátila pouze přítelova bezmezná a&nbsp;neúnavná péče. Neustále jsem měl před očima podobu netvora, jemuž jsem vdechl život, a&nbsp;nepřestal jsem o&nbsp;něm blouznit. Má&nbsp;slova Jindřicha nepochybně překvapila; zprvu se&nbsp;domníval, že&nbsp;jde o&nbsp;blouznění způsobené rozrušenou fantazií, ale vytrvalost, s&nbsp;níž jsem se&nbsp;neustále vracel k&nbsp;stejnému předmětu, ho&nbsp;přesvědčila, že&nbsp;mé&nbsp;onemocnění má&nbsp;opravdu původ v&nbsp;nějaké mimořádné a&nbsp;hrozné události.</span></p>
          <p class="chunk" data-nb-ref-number="22" data-nb-words="83" data-nb-chars="512"><span class="idea" data-nb-ref-number="27" id="idea27" data-nb-words="83" data-nb-chars="512">Zotavoval jsem se&nbsp;pomalu a&nbsp;s&nbsp;četnými recidivami, které mého přítele lekaly a&nbsp;zarmucovaly. Vzpomínám si, že&nbsp;když mi&nbsp;poprvé pozorování předmětů kolem způsobilo trochu radosti, zjistil jsem, že&nbsp;už&nbsp;zmizelo uvadlé listí a&nbsp;že na&nbsp;stromech, které stínily mé&nbsp;okno, vyrážejí pupeny. Bylo překrásné jaro a&nbsp;počasí značně přispělo k&nbsp;mé rekonvalescenci. Cítil jsem, jak ve&nbsp;mně opět ožívají pocity radosti a&nbsp;lásky, smutek mizel a&nbsp;zakrátko jsem byl právě tak veselý, jako jsem býval předtím, než se&nbsp;mě&nbsp;zmocnila osudná posedlost.</span></p>
          <p class="chunk" data-nb-ref-number="23" data-nb-words="47" data-nb-chars="284"><span class="idea" data-nb-ref-number="28" id="idea28" data-nb-words="47" data-nb-chars="284">„Nejmilejší Clervale!“ zvolal jsem, „jak laskavý, jak strašně hodný jsi ke&nbsp;mně! Celou zimu jsi strávil v&nbsp;mém pokoji, místo aby ses věnoval studiu, jak ses zařekl. Budu ti&nbsp;to&nbsp;vůbec moci někdy odplatit? Cítím nejhlubší výčitky ze&nbsp;zklamání, které jsem ti&nbsp;způsobil, ale snad mi&nbsp;odpustíš.“</span></p>
          <p class="chunk" data-nb-ref-number="24" data-nb-words="32" data-nb-chars="180"><span class="idea" data-nb-ref-number="29" id="idea29" data-nb-words="32" data-nb-chars="180">„Nejlepší odměnou pro mě&nbsp;bude, že&nbsp;se&nbsp;přestaneš trápit a&nbsp;že se&nbsp;co&nbsp;nejrychleji uzdravíš. A&nbsp;protože máš zřejmě výbornou náladu, snad bych si&nbsp;směl s&nbsp;tebou promluvit o&nbsp;jedné věci, ano?“</span></p>
          <p class="chunk" data-nb-ref-number="25" data-nb-words="21" data-nb-chars="104"><span class="idea" data-nb-ref-number="30" id="idea30" data-nb-words="21" data-nb-chars="104">Zachvěl jsem se. O&nbsp;jedné věci! Co&nbsp;by&nbsp;to&nbsp;mohlo být? Naráží snad na&nbsp;věc, na&nbsp;niž se&nbsp;ani neodvážím pomyslit?</span></p>
          <p class="chunk" data-nb-ref-number="26" data-nb-words="46" data-nb-chars="276"><span class="idea" data-nb-ref-number="31" id="idea31" data-nb-words="46" data-nb-chars="276">„Uklidni se,“ řekl Clerval, který si&nbsp;všiml mého zblednutí. „Nebudu se&nbsp;o&nbsp;tom zmiňovat, jestliže tě&nbsp;to&nbsp;rozčiluje, ale tvůj otec a&nbsp;sestřenka by&nbsp;byli velmi šťastni, kdyby dostali dopis psaný tvou rukou. Netuší totiž, jak těžce jsi byl nemocen, a&nbsp;tvé dlouhé mlčení je&nbsp;znepokojuje.“</span></p>
          <p class="chunk" data-nb-ref-number="27" data-nb-words="27" data-nb-chars="144"><span class="idea" data-nb-ref-number="32" id="idea32" data-nb-words="27" data-nb-chars="144">„A&nbsp;to je&nbsp;vše, Jindřichu? Jak sis mohl myslit, že&nbsp;mé&nbsp;první myšlenky nepoletí k&nbsp;mým drahým, které tolik miluji a&nbsp;kteří si&nbsp;tak zaslouží mou lásku?“</span></p>
          <p class="chunk" data-nb-ref-number="28" data-nb-words="26" data-nb-chars="148"><span class="idea" data-nb-ref-number="33" id="idea33" data-nb-words="26" data-nb-chars="148">„Jestliže jsi teď tak příjemně naladěn, příteli, pak si&nbsp;snad s&nbsp;radostí přečteš dopis, který tu&nbsp;už&nbsp;několik dní leží. Myslím, že&nbsp;je&nbsp;od&nbsp;tvé sestřenky.“</span></p>
        </section>
        <section>
        </section>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="29" data-nb-words="11" data-nb-chars="69"><span class="idea" data-nb-ref-number="34" id="idea34" data-nb-words="11" data-nb-chars="69"><p>S. T. Coleridge: <em>Píseň o&nbsp;starém námořníku</em>, překlad Josefa Palivce. <a href="#fnref:1" class="footnote-backref" role="doc-backlink">↩︎</a></p></span></li>
            <li id="fn:2" role="doc-endnote" class="chunk" data-nb-ref-number="30" data-nb-words="12" data-nb-chars="83"><span class="idea" data-nb-ref-number="35" id="idea35" data-nb-words="12" data-nb-chars="83"><p>Oliver Goldsmith: <em>Farář wakefieldský</em>, překlad M. Jindra a&nbsp;A. Jindrová Špilarová. <a href="#fnref:2" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./frankenstein_014.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>