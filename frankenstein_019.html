<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola 11">
    <meta name="apple-mobile-web-app-capable" content="yes">
    <title>Kapitola 11</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="next" href="./frankenstein_001.html">
    <link rel="self" href="frankenstein_019.html">
    <meta name="identifier" content="shelleyova-frankenstein-8c54dc3">
    <meta name="role" content="other">
  </head>
  <body data-nb-words="2299" data-nb-chars="13532" class="nb-role-other nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="2" data-nb-chars="11"><span class="idea" data-nb-ref-number="1" id="idea1" data-nb-words="2" data-nb-chars="11">Kapitola 11</span></h1>
        <p class="chunk" data-nb-ref-number="2" id="chunk2" data-nb-words="226" data-nb-chars="1326"><span class="idea" data-nb-ref-number="2" id="idea2" data-nb-words="226" data-nb-chars="1326">Na&nbsp;počáteční údobí své existence se&nbsp;jen velmi těžko rozpomínám a&nbsp;všechny tehdejší zážitky se&nbsp;mi&nbsp;vybavují jen zastřeny v&nbsp;mlžném nezřetelném světle. Tehdy mě&nbsp;zaplavila prazvláštní směs vjemů a&nbsp;já jsem současně viděl, slyšel a&nbsp;čichal, a&nbsp;trvalo vlastně velmi dlouho, než jsem se&nbsp;naučil rozeznávat činnost jednotlivých smyslů. Vzpomínám si, že&nbsp;mě&nbsp;začalo postupně zaplavovat silné světlo, a&nbsp;to mě&nbsp;donutilo zavřít oči. Vtom mě&nbsp;zahalila nepříjemná tma. Sotva jsem si&nbsp;ji&nbsp;uvědomil, něco mě&nbsp;donutilo rychle otevřít oči a&nbsp;světlo mě&nbsp;znovu zalilo. Udělal jsem první krok a&nbsp;mám pocit, že&nbsp;jsem scházel dolů a&nbsp;náhle jsem pocítil jakousi změnu. Předtím mi&nbsp;připadalo, že&nbsp;mě&nbsp;obklopuje temná neprůsvitná hmota nepochopitelná mému zraku i&nbsp;hmatu, jenže teď jsem zjistil, že&nbsp;mohu podle své chuti jít dál a&nbsp;že není překážek, které bych nemohl obejít anebo překročit. Světlo mě&nbsp;stále víc a&nbsp;víc obtěžovalo, a&nbsp;protože mi&nbsp;při chůzi bylo stále větší teplo, hledal jsem místo, kde bych našel stín. Našel jsem je&nbsp;v&nbsp;lese nedaleko Ingolstadtu. Lehl jsem si&nbsp;tam u&nbsp;potůčku na&nbsp;břeh, abych si&nbsp;odpočinul, a&nbsp;tam jsem zůstal, dokud mě&nbsp;nezačaly trápit hlad a&nbsp;žízeň. Tyto pocity mě&nbsp;vyburcovaly z&nbsp;ospalosti. Na&nbsp;větvích stromů a&nbsp;na zemi jsem našel jakési bobule, několik jsem jich snědl a&nbsp;tak zahnal hlad. Žízeň jsem uhasil v&nbsp;potoce, znovu jsem ulehl a&nbsp;přemohl mě&nbsp;spánek.</span></p>
        <p class="chunk" data-nb-ref-number="3" id="chunk3" data-nb-words="62" data-nb-chars="364"><span class="idea" data-nb-ref-number="3" id="idea3" data-nb-words="62" data-nb-chars="364">Když jsem se&nbsp;probudil, byla tma. Ke&nbsp;všemu mi&nbsp;bylo chladno a&nbsp;byl jsem poněkud vystrašen, protože jsem si&nbsp;náhle připadal hrozně osamělý. Než jsem od&nbsp;tebe odešel, přehodil jsem přes sebe, protože mi&nbsp;bylo chladno, nějaké šaty, ty&nbsp;mě&nbsp;však nestačily ochránit před noční rosou. Byl jsem ubohý a&nbsp;bezmocný nešťastník. Nic jsem neznal, nic jsem nechápal a&nbsp;všechno mě&nbsp;bolelo.</span></p>
        <p class="chunk" data-nb-ref-number="4" id="chunk4" data-nb-words="117" data-nb-chars="649"><span class="idea" data-nb-ref-number="4" id="idea4" data-nb-words="117" data-nb-chars="649">Brzy nato ozářilo oblohu slabé světlo a&nbsp;já pocítil trochu radosti. Vyskočil jsem a&nbsp;pozoroval jsem, jak mezi stromy vystupuje jasný kotouč. Díval jsem se&nbsp;na&nbsp;něj jako na&nbsp;zázrak. Pohyboval se&nbsp;pomalu, ale zářil mi&nbsp;na&nbsp;cestu, takže jsem se&nbsp;znovu vydal hledat něco k&nbsp;snědku. Bylo mi&nbsp;stále zima, ale pod jedním stromem jsem náhodou našel velký plášť, zahalil se&nbsp;do&nbsp;něj a&nbsp;usedl. V&nbsp;mé mysli nebyla žádná jasná představa, všechno bylo zmatené. Vnímal jsem světlo a&nbsp;hlad a&nbsp;žízeň a&nbsp;tmu; v&nbsp;uších mi&nbsp;znělo mnoho zvuků a&nbsp;ze všech stran na&nbsp;mě&nbsp;doléhaly nejrůznější vůně. Jediný předmět, který jsem jasně vnímal, byl zářící měsíc, a&nbsp;na něj jsem s&nbsp;potěšením upřel zrak.</span></p>
        <p class="chunk" data-nb-ref-number="5" id="chunk5" data-nb-words="121" data-nb-chars="773"><span class="idea" data-nb-ref-number="5" id="idea5" data-nb-words="121" data-nb-chars="773">Mnohokrát přešla noc v&nbsp;den a&nbsp;den v&nbsp;noc a&nbsp;měsíce již značně ubylo, když jsem pomalu začal rozeznávat jednotlivé vjemy. Postupně jsem jasně rozpoznal čirou bystřinu, která mě&nbsp;zásobovala vodou, a&nbsp;stromy, které mě&nbsp;stínily listím. Zaradoval jsem se, když jsem poprvé pochopil, že&nbsp;příjemné zvuky, které často zdravily můj sluch, vycházejí z&nbsp;hrdel malých opeřenců, jež jsem často pozoroval, jak letí nade mnou. Také jsem začal přesněji rozeznávat podobu věcí, které mě&nbsp;obklopovaly, a&nbsp;vnímat hranice zářivé světelné klenby, která se&nbsp;nade mnou rozprostírala. Občas jsem se&nbsp;snažil napodobovat veselý ptačí zpěv, ale marně. Jindy jsem se&nbsp;snažil napodobovat své pocity vlastním způsobem, ale drsné a&nbsp;neartikulované zvuky, které jsem vydával, mě&nbsp;tak polekaly, že&nbsp;jsem se&nbsp;raději odmlčel.</span></p>
        <p class="chunk" data-nb-ref-number="6" id="chunk6" data-nb-words="71" data-nb-chars="437"><span class="idea" data-nb-ref-number="6" id="idea6" data-nb-words="71" data-nb-chars="437">Měsíc zmizel z&nbsp;noční oblohy a&nbsp;později se&nbsp;znovu objevil, ale podstatně menší. Zůstával jsem v&nbsp;lese. Tehdy už&nbsp;jsem všechno jasně rozeznával a&nbsp;má mysl se&nbsp;denně obohacovala novými vjemy. Oči přivykly světlu a&nbsp;naučily se&nbsp;vnímat předměty v&nbsp;jejich správných tvarech. Už&nbsp;jsem rozlišoval hmyz od&nbsp;rostlin a&nbsp;postupně také jednotlivé rostliny. Zjistil jsem, že&nbsp;vrabec vydává pouze nepříjemné zvuky, zatímco trylky kosa a&nbsp;drozda jsou sladké a&nbsp;vábivé.</span></p>
        <p class="chunk" data-nb-ref-number="7" id="chunk7" data-nb-words="175" data-nb-chars="1034"><span class="idea" data-nb-ref-number="7" id="idea7" data-nb-words="175" data-nb-chars="1034">Jednoho dne, kdy mě&nbsp;více než jindy sužovala zima, jsem našel oheň, který zřejmě rozdělali nějací tuláci, a&nbsp;teplo, které mi&nbsp;jeho žár poskytl, mi&nbsp;bylo příjemné. Z&nbsp;radosti jsem strčil ruku do&nbsp;žhavého popele, ale s&nbsp;bolestným výkřikem jsem ji&nbsp;rychle vytáhl. Pomyslil jsem si: jak divné, že&nbsp;stejná věc může mít odlišné účinky! Zkoumal jsem, z&nbsp;čeho je&nbsp;oheň udělán, a&nbsp;k&nbsp;své spokojenosti jsem zjistil, že&nbsp;ze&nbsp;dřeva. Rychle jsem nasbíral trochu větví; byly však vlhké a&nbsp;nechtěly chytit. Překvapilo mě&nbsp;to, a&nbsp;bez jediného pohybu jsem seděl a&nbsp;pozoroval oheň. Vlhké větve, které jsem položil blízko ohniště, uschly a&nbsp;samy se&nbsp;chytily. Přemýšlel jsem, jak je&nbsp;to&nbsp;možné, ohmatával jsem jednotlivé větve, až&nbsp;jsem zjistil příčinu. Pak jsem nasbíral velkou hromadu dřeva, aby mi&nbsp;vyschlo a&nbsp;abych měl značnou zásobu pro další oheň. Když nastala noc přinášející spánek, zmocnil se&nbsp;mě&nbsp;velký strach, že&nbsp;oheň vyhasne. Pečlivě jsem ho&nbsp;přikryl suchým dřívím a&nbsp;listím a&nbsp;navrch jsem položil vlhké větve. Nedaleko ohně jsem si&nbsp;rozprostřel plášť, ulehl na&nbsp;něj a&nbsp;usnul.</span></p>
        <p class="chunk" data-nb-ref-number="8" id="chunk8" data-nb-words="121" data-nb-chars="703"><span class="idea" data-nb-ref-number="8" id="idea8" data-nb-words="121" data-nb-chars="703">Probudil jsem se&nbsp;až&nbsp;ráno a&nbsp;mou první starostí bylo podívat se&nbsp;na&nbsp;oheň. Odkryl jsem ho, opřel se&nbsp;do&nbsp;něj větřík a&nbsp;brzy vyšlehly drobné plamínky. To&nbsp;mě&nbsp;přivedlo na&nbsp;myšlenku udělat z&nbsp;větví jakýsi vějíř, kterým jsem rozdmýchal žhavý, téměř vyhasínající popel. Když znovu nastala noc, zjistil jsem s&nbsp;potěšením, že&nbsp;oheň vydává nejen teplo, ale i&nbsp;světlo. Objev ohně mi&nbsp;dopomohl také k&nbsp;změně stravy. Tuláci zde nechali zbytky jídel, která pekli na&nbsp;ohni, a&nbsp;ty mi&nbsp;chutnaly mnohem lépe než bobule, které jsem dosud trhal ze&nbsp;stromů. Pokusil jsem se&nbsp;proto připravit si&nbsp;jídlo stejným způsobem a&nbsp;vložil jsem do&nbsp;řeřavého dříví různé plody. Zjistil jsem, že&nbsp;bobule se&nbsp;zničí, zatímco ořechy a&nbsp;kořínky chutnají mnohem lépe.</span></p>
        <p class="chunk" data-nb-ref-number="9" id="chunk9" data-nb-words="128" data-nb-chars="751"><span class="idea" data-nb-ref-number="9" id="idea9" data-nb-words="128" data-nb-chars="751">Jenže potravin bylo stále méně a&nbsp;často jsem strávil celý den marným hledáním několika žaludů, kterými bych utišil svíravý hlad. Proto jsem se&nbsp;rozhodl opustit místo, kde jsem až&nbsp;dosud pobýval, a&nbsp;najít jiné, kde bych mohl mnohem snadněji uspokojit těch několik málo potřeb, které jsem měl. Musel jsem se&nbsp;ovšem smířit se&nbsp;ztrátou ohně, který jsem získal díky náhodě a&nbsp;který jsem neuměl vyrobit. Několik hodin jsem o&nbsp;této překážce vážně uvažoval, nakonec jsem se&nbsp;však musel vzdát všech pokusů. Zahalil jsem se&nbsp;proto do&nbsp;pláště a&nbsp;vydal se&nbsp;přes les za&nbsp;zapadajícím sluncem. Potuloval jsem se&nbsp;tak lesem tři dny a&nbsp;nakonec jsem vyšel do&nbsp;otevřené krajiny. Minulou noc napadalo mnoho sněhu a&nbsp;já jsem zjistil, že&nbsp;mám nohy prokřehlé od&nbsp;vlhké hmoty, která pokryla zem.</span></p>
        <p class="chunk" data-nb-ref-number="10" id="chunk10" data-nb-words="156" data-nb-chars="920"><span class="idea" data-nb-ref-number="10" id="idea10" data-nb-words="156" data-nb-chars="920">Bylo asi sedm hodin ráno a&nbsp;já jsem nesmírně toužil po&nbsp;jídle a&nbsp;přístřeší. Konečně jsem zahlédl na&nbsp;nízkém kopci malou chýši, nejspíše postavenou pro nějakého ovčáka. Byl to&nbsp;pro mě&nbsp;nezvyklý pohled a&nbsp;velmi zvědavě jsem si&nbsp;tu&nbsp;stavbu prohlížel. Dveře byly otevřené, a&nbsp;tak jsem vešel. U&nbsp;ohně seděl stařec a&nbsp;připravoval snídani. Když mě&nbsp;zaslechl, otočil se, hlasitě vykřikl, vyběhl z&nbsp;chýše a&nbsp;běžel přes pole rychlostí, jaké se&nbsp;ani jeho vyzáblé tělo nezdálo být schopné. Jeho zjev, úplně odlišný od&nbsp;všeho, co&nbsp;jsem až&nbsp;dosud viděl, i&nbsp;jeho útěk mě&nbsp;poněkud překvapily. Ale byl jsem nadšen objeveným útočištěm. Sem nemohl proniknout ani déšť, ani sníh; bylo tu&nbsp;sucho a&nbsp;chýše mi&nbsp;připadala jako nádherné místo. Tak asi připadalo démonům pekla pandemonium<a href="#footnote-27518-7">7</a> po&nbsp;jejich utrpení v&nbsp;ohnivém jezeře. Chtivě jsem zhltal zbytky ovčákovy snídaně&nbsp;– chléb, sýr, mléko a&nbsp;víno; to&nbsp;mi&nbsp;však nechutnalo. Pak, přemožen únavou, jsem ulehl na&nbsp;slámu a&nbsp;usnul.</span></p>
        <p class="chunk" data-nb-ref-number="11" id="chunk11" data-nb-words="208" data-nb-chars="1250"><span class="idea" data-nb-ref-number="11" id="idea11" data-nb-words="208" data-nb-chars="1250">Probudil jsem se&nbsp;v&nbsp;poledne. Vylákán sluncem, které jasně zářilo na&nbsp;bílou zem, rozhodl jsem se&nbsp;pokračovat v&nbsp;cestě. Zbytky ovčákovy snídaně jsem uložil do&nbsp;brašny, kterou jsem v&nbsp;chýši našel. Po&nbsp;několika hodinách chůze v&nbsp;polích jsem při západu slunce došel k&nbsp;jakési vesnici. Jak zázračná mi&nbsp;připadala! Obdivoval jsem se&nbsp;chalupám, úhledným domkům i&nbsp;výstavným stavením. Při pohledu na&nbsp;mléko a&nbsp;sýr za&nbsp;některými okny jsem pocítil hlad. Vešel jsem do&nbsp;jednoho z&nbsp;nejvýstavnějších domků, ale ještě jsem ani nepřekročil práh a&nbsp;už se&nbsp;děti rozkřičely a&nbsp;jedna žena omdlela. Celá vesnice byla na&nbsp;nohou, někteří vesničané utekli, jiní se&nbsp;na&nbsp;mě&nbsp;vrhli a&nbsp;pronásledovali mě, dokud jsem bolestně potlučen kameny a&nbsp;vším možným, co&nbsp;po&nbsp;mně házeli, neutekl do&nbsp;polí. Pln strachu jsem se&nbsp;ukryl ve&nbsp;zcela prázdné kůlně, která vypadala úplně žalostně ve&nbsp;srovnání s&nbsp;paláci, jež jsem viděl ve&nbsp;vesnici. Přiléhala však k&nbsp;pěkně vyhlížejícímu domku, jenže já&nbsp;jsem se&nbsp;po&nbsp;své draze vykoupené zkušenosti neodvážil do&nbsp;něho vkročit. Mé&nbsp;útočiště bylo dřevěné, avšak tak nízké, že&nbsp;jsem v&nbsp;něm mohl stěží vzpřímeně sedět. Na&nbsp;podlaze z&nbsp;udusané, ale suché hlíny nebyla položena žádná prkna, a&nbsp;ačkoli do&nbsp;kůlny vnikal vítr nesčetnými štěrbinkami, pokládal jsem ji&nbsp;za&nbsp;vítaný úkryt před sněhem a&nbsp;deštěm.</span></p>
        <p class="chunk" data-nb-ref-number="12" id="chunk12" data-nb-words="23" data-nb-chars="145"><span class="idea" data-nb-ref-number="12" id="idea12" data-nb-words="23" data-nb-chars="145">Zůstal jsem tam a&nbsp;ulehl celý rozradostněný, že&nbsp;jsem našel útočiště před nepřízní počasí, a&nbsp;zejména před lidskou zlobou, i&nbsp;když bylo sebeubožejší.</span></p>
        <p class="chunk" data-nb-ref-number="13" id="chunk13" data-nb-words="84" data-nb-chars="489"><span class="idea" data-nb-ref-number="13" id="idea13" data-nb-words="84" data-nb-chars="489">Sotva se&nbsp;rozednilo, vylezl jsem ze&nbsp;svého brlohu, abych si&nbsp;prohlédl domek a&nbsp;zjistil, zda tu&nbsp;mohu zůstat. Kůlna přiléhala k&nbsp;zadní stěně domku, po&nbsp;jedné straně byl prasečí chlívek, po&nbsp;druhé straně rybníček s&nbsp;čistou vodou. Na&nbsp;straně, kterou jsem do&nbsp;kůlny vlezl, jsem na&nbsp;ochranu před lidským zrakem zakryl všechny štěrbiny dřívím a&nbsp;kamením, ale tak, abych je&nbsp;mohl odstranit v&nbsp;případě, že&nbsp;bych musel odejít. Světla bylo v&nbsp;kůlně málo, vnikalo do&nbsp;ní&nbsp;jen prasečím chlívkem, ale to&nbsp;mi&nbsp;úplně stačilo.</span></p>
        <p class="chunk" data-nb-ref-number="14" id="chunk14" data-nb-words="91" data-nb-chars="525"><span class="idea" data-nb-ref-number="14" id="idea14" data-nb-words="91" data-nb-chars="525">Když jsem si&nbsp;své obydlí upravil a&nbsp;vystlal je&nbsp;čistou slámou, ukryl jsem se, protože jsem v&nbsp;dálce zahlédl lidskou postavu. Vzpomínka na&nbsp;to, jakého zacházení se&nbsp;mně dostalo, byla příliš čerstvá, než abych se&nbsp;neznámému ukázal. Předtím jsem se&nbsp;však zásobil jídlem na&nbsp;celý den. Vzal jsem si&nbsp;pecen žitného chleba a&nbsp;hrnek, abych nemusel pít z&nbsp;ruky čistou vodu, kterou jsem měl hned vedle kůlny. Podlaha v&nbsp;kůlně byla poněkud vyšší než okolní půda, takže byla stále úplně suchá, a&nbsp;vzhledem k&nbsp;blízkosti komína tam nebyla ani velká zima.</span></p>
        <p class="chunk" data-nb-ref-number="15" id="chunk15" data-nb-words="203" data-nb-chars="1157"><span class="idea" data-nb-ref-number="15" id="idea15" data-nb-words="203" data-nb-chars="1157">Když jsem se&nbsp;takto zařídil, rozhodl jsem se, že&nbsp;v&nbsp;této kůlně zůstanu tak dlouho, dokud ji&nbsp;nebudu nucen opustit. Byl to&nbsp;vskutku ráj ve&nbsp;srovnání s&nbsp;tmavým lesem, kde jsem pobýval předtím, kde z&nbsp;větví stékaly dešťové kapky a&nbsp;půda byla mokrá. S&nbsp;chutí jsem pojedl a&nbsp;právě jsem chtěl odstranit prkno, abych si&nbsp;opatřil trochu vody, když jsem zaslechl kroky. Vyhlédl jsem štěrbinou a&nbsp;spatřil, jak kolem jde dívka s&nbsp;dížkou na&nbsp;hlavě. Byla mladá a&nbsp;vypadala velmi přívětivě, zcela jinak než vesničanky a&nbsp;selské děvečky, jak jsem později zjistil. Její šat byl chudobný, skládal se&nbsp;z&nbsp;prosté modré sukně a&nbsp;lněného kabátu. Světlé vlasy si&nbsp;spletla v&nbsp;cop, ale bez jakékoli ozdoby. Měla klidný, avšak smutný výraz. Zmizela mi&nbsp;z&nbsp;dohledu, ale asi po&nbsp;čtvrt hodině, se&nbsp;vracela s&nbsp;dížkou, z&nbsp;poloviny plnou mléka. Když kráčela kolem a&nbsp;dížka ji&nbsp;zřejmě tížila, vyšel jí&nbsp;vstříc jakýsi mladík, jehož obličej nesl výraz ještě většího zármutku. Řekl smutně několik slov, vzal jí&nbsp;dížku z&nbsp;hlavy a&nbsp;odnesl ji&nbsp;sám do&nbsp;domku. Dívka šla za&nbsp;ním a&nbsp;oba zmizeli. Za&nbsp;chvíli jsem mladíka spatřil znovu. S&nbsp;nářadím v&nbsp;ruce odešel na&nbsp;pole za&nbsp;domkem. Dívka také pracovala, chvílemi v&nbsp;domě, chvílemi na&nbsp;dvorku.</span></p>
        <p class="chunk" data-nb-ref-number="16" id="chunk16" data-nb-words="230" data-nb-chars="1338"><span class="idea" data-nb-ref-number="16" id="idea16" data-nb-words="230" data-nb-chars="1338">Pečlivě jsem si&nbsp;prohlédl svůj příbytek a&nbsp;zjistil jsem, že&nbsp;kdysi bylo ve&nbsp;stěně, k&nbsp;níž kůlna přiléhala, proraženo okno; nyní však bylo zahrazeno prkny. V&nbsp;jednom z&nbsp;nich byla malá, okem téměř nerozeznatelná skulinka, kterou jsem se&nbsp;mohl dívat do&nbsp;domku. Spatřil jsem malou místnost, bíle omítnutou a&nbsp;čistou, jenže téměř bez nábytku. V&nbsp;jednom koutě, u&nbsp;malého ohniště, seděl stařec a&nbsp;s&nbsp;výrazem bezútěšného smutku si&nbsp;opíral hlavu o&nbsp;ruce. Dívka uklízela místnost, ale po&nbsp;chvíli vytáhla ze&nbsp;zásuvky jakousi věc, začala se&nbsp;jí&nbsp;zabývat a&nbsp;usedla k&nbsp;starci. Ten uchopil mně neznámý nástroj a&nbsp;začal na&nbsp;něj hrát. Zvuky, které jsem slyšel, byly sladší než zpěv kosa nebo slavíka. Byl to&nbsp;krásný pohled i&nbsp;pro ubožáka, jakým jsem byl já! Starcovy stříbrné vlasy a&nbsp;jeho ušlechtilá tvář mě&nbsp;naplnily úctou, zatímco dívčin jemný půvab ve&nbsp;mně budil něhu. Stařec hrál sladce tklivou píseň, která, jak jsem zahlédl, vylákala slzy z&nbsp;očí jeho půvabné společnice. Stařec si&nbsp;toho nevšiml, dokud se&nbsp;dívka nerozplakala nahlas. Pak řekl několik slov, dívka zanechala práce a&nbsp;poklekla mu&nbsp;k&nbsp;nohám. Pozdvihl ji&nbsp;a&nbsp;usmál se&nbsp;na&nbsp;ni&nbsp;tak mile a&nbsp;laskavě, že&nbsp;mě&nbsp;přemohl neznámý pocit. Takovou zvláštní směs bolesti a&nbsp;radosti jsem dosud nepoznal, ani když jsem trpěl hladem a&nbsp;zimou, ani když jsem byl v&nbsp;teple a&nbsp;nasycen. Nemohl jsem ovládnout své vzrušení a&nbsp;raději jsem se&nbsp;odtáhl od&nbsp;okna.</span></p>
        <p class="chunk" data-nb-ref-number="17" id="chunk17" data-nb-words="96" data-nb-chars="537"><span class="idea" data-nb-ref-number="17" id="idea17" data-nb-words="96" data-nb-chars="537">Krátce nato se&nbsp;vrátil mladík s&nbsp;otýpkou dříví na&nbsp;zádech. Dívka mu&nbsp;vyšla vstříc, pomohla mu&nbsp;sejmout břímě a&nbsp;odnesla několik polínek do&nbsp;místnosti, kde je&nbsp;položila na&nbsp;oheň. Pak odešli stranou a&nbsp;mladík jí&nbsp;dal velký pecen chleba a&nbsp;kus sýra. Dívka se&nbsp;viditelně zaradovala a&nbsp;odešla do&nbsp;zahrady pro jakési kořínky a&nbsp;rostliny, dala je&nbsp;do&nbsp;nádoby s&nbsp;vodou a&nbsp;tu postavila na&nbsp;ohniště. Potom pokračovala v&nbsp;práci. Mladík odešel do&nbsp;zahrady a&nbsp;tam pilně ryl a&nbsp;vytahoval kořeny. Tak pracoval asi hodinu, pak za&nbsp;ním přišla dívka a&nbsp;společně se&nbsp;vrátili do&nbsp;domku.</span></p>
        <p class="chunk" data-nb-ref-number="18" id="chunk18" data-nb-words="63" data-nb-chars="348"><span class="idea" data-nb-ref-number="18" id="idea18" data-nb-words="63" data-nb-chars="348">Stařec seděl v&nbsp;domku zahloubán, ale když se&nbsp;oba mladí lidé obje­vili v&nbsp;místnosti, rozjasnila se&nbsp;mu&nbsp;tvář a&nbsp;všichni zasedli k&nbsp;jídlu. Rychle se&nbsp;najedli, mladá žena se&nbsp;opět pustila do&nbsp;práce a&nbsp;stařec vyšel před domek na&nbsp;slunce, opíraje se&nbsp;o&nbsp;mladíkovu paži. Po&nbsp;chvíli se&nbsp;stařec vrátil do&nbsp;domku a&nbsp;mladík odešel na&nbsp;pole s&nbsp;jiným nářadím, než nesl dopoledne.</span></p>
        <p class="chunk" data-nb-ref-number="19" id="chunk19" data-nb-words="105" data-nb-chars="670"><span class="idea" data-nb-ref-number="19" id="idea19" data-nb-words="105" data-nb-chars="670">Brzy nastala noc, ale k&nbsp;svému nesmírnému údivu jsem zjistil, že&nbsp;obyvatelé domku uměli prodloužit den použitím svíček. Potěšilo mě, že&nbsp;západ slunce tedy neukončil radost, kterou jsem pociťoval z&nbsp;pozorování svých lidských sousedů. Večer se&nbsp;dívka a&nbsp;její společník zabývali rozličnými věcmi, jejichž smysl mi&nbsp;byl nejasný, a&nbsp;stařec se&nbsp;opět chopil nástroje, aby hrál ony nádherné melodie, jimiž jsem byl ráno tak nadšen. Když skončil, začal mladík nikoliv hrát, ale vydávat zvuky, které byly jednotvárné a&nbsp;nepodobaly se&nbsp;ani lahodnosti starcova nástroje, ani zpěvu ptáků. Teprve později jsem si&nbsp;uvědomil, že&nbsp;nahlas předčítal; ale tehdy jsem neměl tušení o&nbsp;umění slov či&nbsp;písmen.</span></p>
        <p class="chunk" data-nb-ref-number="20" id="chunk20" data-nb-words="14" data-nb-chars="84"><span class="idea" data-nb-ref-number="20" id="idea20" data-nb-words="14" data-nb-chars="84">Nějaký čas naslouchali, pak zhasli svíčky a&nbsp;odebrali se, jak jsem usoudil, k&nbsp;spánku.</span></p>
        <p class="chunk" data-nb-ref-number="21" id="chunk21" data-nb-words="3" data-nb-chars="21"><span class="idea" data-nb-ref-number="21" id="idea21" data-nb-words="3" data-nb-chars="21"><a href="#footnote-27518-7-backlink">7</a> Shromaždiště ďáblů.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./frankenstein_001.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>