<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola 20">
    <meta name="apple-mobile-web-app-capable" content="yes">
    <title>Kapitola 20</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Mary Shelleyová: Frankenstein">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Frankenstein">
    <meta property="og:title" content="Frankenstein">
    <meta property="og:type" content="book">
    <meta property="og:book:author" content="Mary Shelleyová">
    <meta property="twitter:title" content="Mary Shelleyová: Frankenstein">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./frankenstein_027.html">
    <link rel="next" href="./frankenstein_029.html">
    <meta name="nb-order" content="24">
    <link rel="self" href="frankenstein_028.html">
    <meta name="nb-identifier" content="shelleyova-frankenstein-9fe5ce1">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2842" data-nb-chars="16786">
    <nav role="doc-toc">
      <ul class="plain section">
        <li><a href="frankenstein_005.html">Dopis I</a></li>
        <li><a href="frankenstein_006.html">Dopis II</a></li>
        <li><a href="frankenstein_007.html">Dopis III</a></li>
        <li><a href="frankenstein_008.html">Dopis IV</a>
          <ul>
            <li><a href="frankenstein_009.html">Kapitola 1</a></li>
            <li><a href="frankenstein_010.html">Kapitola 2</a></li>
            <li><a href="frankenstein_011.html">Kapitola 3</a></li>
            <li><a href="frankenstein_012.html">Kapitola 4</a></li>
            <li><a href="frankenstein_013.html">Kapitola 5</a></li>
            <li><a href="frankenstein_014.html">Kapitola 6</a></li>
            <li><a href="frankenstein_015.html">Kapitola 7</a></li>
            <li><a href="frankenstein_016.html">Kapitola 8</a></li>
            <li><a href="frankenstein_017.html">Kapitola 9</a></li>
            <li><a href="frankenstein_018.html">Kapitola 10</a></li>
            <li><a href="frankenstein_019.html">Kapitola 11</a></li>
            <li><a href="frankenstein_020.html">Kapitola 12</a></li>
            <li><a href="frankenstein_021.html">Kapitola 13</a></li>
            <li><a href="frankenstein_022.html">Kapitola 14</a></li>
            <li><a href="frankenstein_023.html">Kapitola 15</a></li>
            <li><a href="frankenstein_024.html">Kapitola 16</a></li>
            <li><a href="frankenstein_025.html">Kapitola 17</a></li>
            <li><a href="frankenstein_026.html">Kapitola 18</a></li>
            <li><a href="frankenstein_027.html">Kapitola 19</a></li>
            <li><a href="frankenstein_028.html">Kapitola 20</a></li>
            <li><a href="frankenstein_029.html">Kapitola 21</a></li>
            <li><a href="frankenstein_030.html">Kapitola 22</a></li>
            <li><a href="frankenstein_031.html">Kapitola&nbsp;23</a></li>
            <li><a href="frankenstein_032.html">Kapitola 24</a></li>
          </ul>
        </li>
        <li><a href="frankenstein_033.html">Deník kapitána Waltona, pokračování</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./frankenstein_027.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="11"><span class="idea" data-nb-ref-number="1" id="idea1" data-nb-words="2" data-nb-chars="11">Kapitola 20</span></h1>
        <section>
          <p class="chunk" data-nb-ref-number="2" data-nb-words="220" data-nb-chars="1302"><span class="idea" data-nb-ref-number="2" id="idea2" data-nb-words="220" data-nb-chars="1302">Jednoho večera jsem seděl v&nbsp;laboratoři, slunce již zapadlo a&nbsp;nad mořem právě vycházel měsíc. Již se&nbsp;stmívalo, a&nbsp;proto jsem zůstal nečinně sedět a&nbsp;uvažoval, zda mám na&nbsp;dnešek nechat práce, nebo pilně pokračovat a&nbsp;tak uspíšit její ukončení. Jak jsem seděl, začal jsem znovu přemýšlet o&nbsp;tom, co&nbsp;se&nbsp;stane a&nbsp;jaký výsledek bude mít má&nbsp;nynější námaha. Před třemi lety jsem se&nbsp;zabýval stejným problémem a&nbsp;vytvořil jsem zlosyna, jehož nesrovnatelná surovost mi&nbsp;zlomila srdce a&nbsp;navždy je&nbsp;naplnila nejtrpčími výčitkami. Nyní jsem se&nbsp;chystal vytvořit nového tvora, jeho družku, o&nbsp;jejíž povaze jsem rovněž nic nevěděl. Mohla být deset tisíckrát horší než její druh a&nbsp;libovat si&nbsp;v&nbsp;samoúčelném vraždění a&nbsp;ubližovat lidem. On&nbsp;přísahal, že&nbsp;opustí lidskou společnost a&nbsp;bude se&nbsp;ukrývat v&nbsp;pustinách. Ona však nepřísahala. Ona, která se&nbsp;také s&nbsp;veškerou pravděpodobností stane myslícím a&nbsp;uvažujícím tvorem, by&nbsp;mohla odmítnout podřídit se&nbsp;dohodě uzavřené před jejím vznikem. Oba by&nbsp;se&nbsp;také mohli navzájem nenávidět. Ten, který už&nbsp;žije, proklíná svou ohyzdnost. Nemohl by&nbsp;se&nbsp;jí&nbsp;tedy ještě více děsit, až&nbsp;se&nbsp;mu&nbsp;objeví před očima v&nbsp;ženské podobě? Také ona by&nbsp;se&nbsp;mohla od&nbsp;něho s&nbsp;odporem odvrátit a&nbsp;přiklonit se&nbsp;k&nbsp;lidské kráse, mohla by&nbsp;ho&nbsp;opustit, a&nbsp;on by&nbsp;byl zase sám, rozlícen novou urážkou&nbsp;– být opuštěn tvorem vlastního rodu.</span></p>
          <p class="chunk" data-nb-ref-number="3" data-nb-words="113" data-nb-chars="682"><span class="idea" data-nb-ref-number="3" id="idea3" data-nb-words="113" data-nb-chars="682">I&nbsp;kdyby opustili Evropu a&nbsp;usídlili se&nbsp;v&nbsp;pustinách Nového světa, vznikly by&nbsp;jako jeden z&nbsp;prvních výsledků vztahu, po&nbsp;němž netvor toužil, děti, a&nbsp;na zemi by&nbsp;se&nbsp;rozmnožila rasa stvůr, které by&nbsp;mohly život lidí ohrozit a&nbsp;naplnit děsem. Měl jsem tedy právo uvalit pro vlastní záchranu toto prokletí na&nbsp;budoucí pokolení? Dal jsem se&nbsp;zviklat klamnými důvody tvora, kterého jsem stvořil, jeho hrozby mě&nbsp;vyvedly z&nbsp;míry, ale tehdy poprvé jsem si&nbsp;náhle uvědomil nesprávnost svého slibu. Zachvěl jsem se&nbsp;při pomyšlení, že&nbsp;by&nbsp;mě&nbsp;budoucí staletí mohla proklínat jako morovou nákazu, jako člověka, který neváhal ze&nbsp;sobeckých důvodů vykoupit si&nbsp;vlastní klid za&nbsp;cenu snad i&nbsp;existence celého lidstva.</span></p>
          <p class="chunk" data-nb-ref-number="4" data-nb-words="72" data-nb-chars="416"><span class="idea" data-nb-ref-number="4" id="idea4" data-nb-words="72" data-nb-chars="416">Chvěl jsem se&nbsp;a&nbsp;náhle se&nbsp;mi&nbsp;téměř zastavilo srdce: vzhlédl jsem a&nbsp;ve světle měsíce jsem oknem spatřil netvora. S&nbsp;odporně sešklebenou tváří pohlížel na&nbsp;mě, jak tu&nbsp;sedím a&nbsp;plním úkol, který mi&nbsp;uložil. Ano, sledoval mě&nbsp;tedy při mých cestách, číhal v&nbsp;lesích, skrýval se&nbsp;v&nbsp;jeskyních nebo se&nbsp;uchyloval do&nbsp;rozlehlých opuštěných vřesovišť, a&nbsp;nyní přišel, aby se&nbsp;ujistil, jak má&nbsp;práce postupuje, a&nbsp;vymáhal splnění mého slibu.</span></p>
          <p class="chunk" data-nb-ref-number="5" data-nb-words="61" data-nb-chars="366"><span class="idea" data-nb-ref-number="5" id="idea5" data-nb-words="61" data-nb-chars="366">Pohlédl jsem na&nbsp;něj a&nbsp;v&nbsp;jeho obličeji jsem nalezl výraz nejvyšší zloby a&nbsp;proradnosti. S&nbsp;hrůzou jsem si&nbsp;připomněl slib, že&nbsp;stvořím tvora jemu podobného, a&nbsp;chvěje se&nbsp;vzteky roztrhal jsem na&nbsp;kusy věc, na&nbsp;níž jsem pracoval. Když netvor spatřil, jak jsem zničil tvora, na&nbsp;jehož budoucím životě záviselo jeho štěstí, zmizel s&nbsp;výkřikem plným ďábelského zoufalství a&nbsp;pomsty.</span></p>
          <p class="chunk" data-nb-ref-number="6" data-nb-words="47" data-nb-chars="275"><span class="idea" data-nb-ref-number="6" id="idea6" data-nb-words="47" data-nb-chars="275">Vyšel jsem z&nbsp;laboratoře, zamkl dveře a&nbsp;zapřisáhl se&nbsp;slavnostně v&nbsp;duchu, že&nbsp;se&nbsp;už&nbsp;nikdy k&nbsp;této práci nevrátím. Potom jsem odešel nejistým krokem do&nbsp;svého pokoje. Byl jsem sám, nablízku nebyl nikdo, kdo by&nbsp;rozptýlil můj smutek a&nbsp;zbavil mě&nbsp;těžké sklíčenosti a&nbsp;hrozných představ.</span></p>
          <p class="chunk" data-nb-ref-number="7" data-nb-words="80" data-nb-chars="476"><span class="idea" data-nb-ref-number="7" id="idea7" data-nb-words="80" data-nb-chars="476">Uplynulo několik hodin, zůstával jsem u&nbsp;okna a&nbsp;pohlížel na&nbsp;moře. Bylo téměř nehybné, protože se&nbsp;vítr uklidnil a&nbsp;celá příroda odpočívala pod okem klidného měsíce. Na&nbsp;vodní hladině se&nbsp;pohybovalo jen několik málo rybářských lodí a&nbsp;tu a&nbsp;tam zanesl vánek na&nbsp;břeh zvuk hlasů, jak rybáři na&nbsp;sebe volali. Cítil jsem ticho, ačkoli jsem si&nbsp;ani neuvědomoval jeho úplnou hloubku, až&nbsp;náhle můj sluch zachytil zvuk vesel dopadajících blízko břehu do&nbsp;vody a&nbsp;nedaleko mého domku přistál člun.</span></p>
          <p class="chunk" data-nb-ref-number="8" data-nb-words="64" data-nb-chars="366"><span class="idea" data-nb-ref-number="8" id="idea8" data-nb-words="64" data-nb-chars="366">Za&nbsp;několik minut jsem zaslechl zaskřípění dveří, jako by&nbsp;se&nbsp;někdo snažil je&nbsp;tiše otevřít. Chvěl jsem se&nbsp;od&nbsp;hlavy až&nbsp;k&nbsp;patě, tušil jsem, kdo to&nbsp;je, a&nbsp;chtěl jsem probudit někoho z&nbsp;vesničanů, kteří žili v&nbsp;nedaleké chatrči. Přemohl mě&nbsp;však pocit bezmoci, tak častý v&nbsp;hrůzných snech, kdy se&nbsp;člověk marně snaží uprchnout před hrozícím nebezpečím a&nbsp;zůstává přikován k&nbsp;zemi.</span></p>
          <p class="chunk" data-nb-ref-number="9" data-nb-words="92" data-nb-chars="545"><span class="idea" data-nb-ref-number="9" id="idea9" data-nb-words="92" data-nb-chars="545">Náhle jsem zaslechl v&nbsp;chodbě zvuk kroků, dveře se&nbsp;otevřely a&nbsp;netvor, jehož příchodu jsem se&nbsp;obával, vešel. Zavřel dveře, přistoupil ke&nbsp;mně a&nbsp;tiše pravil: „Zničil jsi dílo, které jsi počal, co&nbsp;máš v&nbsp;úmyslu? Odvažuješ se&nbsp;porušit daný slib? Snášel jsem útrapy a&nbsp;nouzi, odešel jsem ze&nbsp;Švýcarska s&nbsp;tebou, putoval jsem po&nbsp;březích Rýna, mezi jeho zelenými ostrůvky, a&nbsp;přelézal vrcholky jeho hor. Mnoho měsíců jsem pobýval ve&nbsp;vřesovištích Anglie a&nbsp;v&nbsp;pustinách Skotska. Snášel jsem neuvěřitelnou únavu, zimu a&nbsp;hlad&nbsp;– a&nbsp;ty se&nbsp;odvažuješ zničit mou naději?“</span></p>
          <p class="chunk" data-nb-ref-number="10" data-nb-words="15" data-nb-chars="102"><span class="idea" data-nb-ref-number="10" id="idea10" data-nb-words="15" data-nb-chars="102">„Odejdi! Zrušil jsem svůj slib, nikdy už&nbsp;nestvořím tvora podobného tobě, stejně znetvořeného a&nbsp;zlého!“</span></p>
          <p class="chunk" data-nb-ref-number="11" data-nb-words="37" data-nb-chars="211"><span class="idea" data-nb-ref-number="11" id="idea11" data-nb-words="37" data-nb-chars="211">„Snažil jsem se&nbsp;přesvědčit tě&nbsp;po&nbsp;dobrém, ale nezasloužíš si&nbsp;mé&nbsp;shovívavosti! Nezapomeň, že&nbsp;jsem silný a&nbsp;mohu ti&nbsp;tak ublížit, že&nbsp;budeš nenávidět i&nbsp;denní světlo. Stvořil jsi mě, ale já&nbsp;jsem tvůj pán&nbsp;– uposlechni!“</span></p>
          <p class="chunk" data-nb-ref-number="12" data-nb-words="57" data-nb-chars="362"><span class="idea" data-nb-ref-number="12" id="idea12" data-nb-words="57" data-nb-chars="362">„Hodina mé&nbsp;nerozhodnosti přešla a&nbsp;přichází doba tvé moci. Tvé výhružky mě&nbsp;nemohou donutit vykonat zhoubné dílo, naopak, utvrzují mě&nbsp;v&nbsp;přesvědčení, že&nbsp;ti&nbsp;nesmím vytvořit společníka v&nbsp;konání zla. Mám snad chladnokrevně poslat na&nbsp;svět dalšího netvora, jehož jediným potěšením bude smrt a&nbsp;zkáza? Odejdi! Jsem neoblomný a&nbsp;tvá slova jen ještě více jitří mou nenávist!“</span></p>
          <p class="chunk" data-nb-ref-number="13" data-nb-words="142" data-nb-chars="825"><span class="idea" data-nb-ref-number="13" id="idea13" data-nb-words="142" data-nb-chars="825">Netvor četl v&nbsp;mé tváři neodvolatelné rozhodnutí a&nbsp;v&nbsp;bezmocné zlobě skřípal zuby: „Má snad každý muž najít pro sebe ženu, každé zvíře svou družku, a&nbsp;jen já&nbsp;mám zůstat sám? Kdykoli jsem k&nbsp;někomu projevil náklonnost, opětoval mi&nbsp;ji&nbsp;odporem a&nbsp;nevraživostí. Člověče! Můžeš mě&nbsp;nenávidět, ale měj se&nbsp;na&nbsp;pozoru! Tvůj čas uplyne v&nbsp;hrůze a&nbsp;utrpení a&nbsp;brzy dopadne úder, který tě&nbsp;navždy zbaví štěstí! Máš snad ty&nbsp;být šťasten, a&nbsp;já se&nbsp;mám svíjet v&nbsp;hluboké ubohosti? Můžeš zničit mé&nbsp;ostatní vášně, ale pomsta mi&nbsp;zůstane, pomsta od&nbsp;nynějška cennější než světlo nebo jídlo! Snad zemřu, ale napřed budeš ty, můj tyran a&nbsp;trýznitel, proklínat slunce, zářící nad tvým utrpením! Měj se&nbsp;na&nbsp;pozoru, neznám strach, a&nbsp;proto jsem silný! Budu tě&nbsp;sledovat lstivě jako had, abych tě&nbsp;v&nbsp;pravou chvíli uštknul. Člověče, křivdu, kterou jsi spáchal, odpykáš!“</span></p>
          <p class="chunk" data-nb-ref-number="14" data-nb-words="23" data-nb-chars="166"><span class="idea" data-nb-ref-number="14" id="idea14" data-nb-words="23" data-nb-chars="166">„Přestaň, netvore, a&nbsp;neotravuj ovzduší svými hrozbami! Oznámil jsem ti&nbsp;své rozhodnutí a&nbsp;nejsem natolik zbabělý, abych ustoupil před slovy. Odejdi, jsem nesmiřitelný!“</span></p>
          <p class="chunk" data-nb-ref-number="15" data-nb-words="12" data-nb-chars="65"><span class="idea" data-nb-ref-number="15" id="idea15" data-nb-words="12" data-nb-chars="65">„Dobrá, půjdu, ale pamatuj si: o&nbsp;tvé svatební noci budu s&nbsp;tebou!“</span></p>
          <p class="chunk" data-nb-ref-number="16" data-nb-words="18" data-nb-chars="109"><span class="idea" data-nb-ref-number="16" id="idea16" data-nb-words="18" data-nb-chars="109">Vyskočil jsem a&nbsp;zvolal: „Bídáku! Než podepíšeš můj rozsudek smrti, raději se&nbsp;ujisti, abys sám byl v&nbsp;bezpečí!“</span></p>
          <p class="chunk" data-nb-ref-number="17" data-nb-words="34" data-nb-chars="175"><span class="idea" data-nb-ref-number="17" id="idea17" data-nb-words="34" data-nb-chars="175">Chtěl jsem se&nbsp;na&nbsp;něj vrhnout, ale uklouzl mi&nbsp;a&nbsp;rychle vyběhl z&nbsp;domku. Za&nbsp;několik okamžiků jsem viděl, jak ve&nbsp;člunu letí po&nbsp;vodě rychle jako šíp, a&nbsp;brzy se&nbsp;ztratil mezi vlnami.</span></p>
          <p class="chunk" data-nb-ref-number="18" data-nb-words="171" data-nb-chars="981"><span class="idea" data-nb-ref-number="18" id="idea18" data-nb-words="171" data-nb-chars="981">Vše opět ztichlo, ale jeho slova mi&nbsp;zněla v&nbsp;uších. Byl jsem rozpálen vzteklou touhou pronásledovat vraha svého klidu a&nbsp;svrhnout ho&nbsp;do&nbsp;moře. Rychle a&nbsp;rozčileně jsem přecházel po&nbsp;místnosti, zatímco si&nbsp;má&nbsp;fantazie vymýšlela tisíce trýznivých a&nbsp;mučivých představ. Proč jsem za&nbsp;ním neběžel a&nbsp;neutkal se&nbsp;s&nbsp;ním v&nbsp;zápase na&nbsp;život a&nbsp;na smrt? Dopustil jsem, aby odplul, a&nbsp;on míří k&nbsp;pevnině! Zachvěl jsem se&nbsp;při pomyšlení, kdo by&nbsp;mohl být další obětí zasvěcenou jeho neukojitelné pomstě. A&nbsp;potom jsem si&nbsp;znovu připamatoval jeho slova: „O tvé svatební noci budu s&nbsp;tebou!“ Tedy takové období mi&nbsp;bylo vymezeno pro naplnění mého osudu! V&nbsp;onu hodinu tedy budu muset zemřít a&nbsp;tím ukojit a&nbsp;uhasit jeho zlobu! Tato vyhlídka ve&nbsp;mně nevyvolala strach, ale když jsem pomyslel na&nbsp;milovanou Alžbětu, na&nbsp;její slzy a&nbsp;nekonečný zármutek, až&nbsp;zjistí, že&nbsp;její ženich byl tak krutě od&nbsp;ní&nbsp;odtržen, vytryskly mi&nbsp;poprvé po&nbsp;mnoha měsících z&nbsp;očí slzy a&nbsp;rozhodl jsem se, že&nbsp;svému nepříteli nepodlehnu bez krutého boje.</span></p>
          <p class="chunk" data-nb-ref-number="19" data-nb-words="106" data-nb-chars="657"><span class="idea" data-nb-ref-number="19" id="idea19" data-nb-words="106" data-nb-chars="657">Noc uplynula a&nbsp;nad mořem vyšlo slunce. Uklidnil jsem se, pokud se&nbsp;dá&nbsp;nazvat uklidněním, když prudká zuřivost klesne do&nbsp;hlubin beznaděje. Odešel jsem z&nbsp;domku, kde předešlé noci došlo k&nbsp;hrůznému sporu, a&nbsp;procházel jsem se&nbsp;po&nbsp;mořském břehu, který jsem kdysi považoval za&nbsp;téměř nepřekonatelnou přehradu mezi sebou a&nbsp;ostatním světem. Dokonce se&nbsp;mě&nbsp;zmocnilo přání, aby tomu tak opravdu bylo. Zatoužil jsem po&nbsp;tom, strávit svůj život na&nbsp;této holé skále, sice bez vzruchů, ale bez nebezpečí náhlého, prudkého utrpení. Jestliže se&nbsp;vrátím, bude můj život obětován, nebo budu přihlížet, jak ti, koho nejvíce miluji, umírají ve&nbsp;spárech démona, kterého jsem sám stvořil.</span></p>
          <p class="chunk" data-nb-ref-number="20" data-nb-words="99" data-nb-chars="590"><span class="idea" data-nb-ref-number="20" id="idea20" data-nb-words="99" data-nb-chars="590">Přecházel jsem po&nbsp;ostrově jako neklidný duch oddělený od&nbsp;všeho, co&nbsp;miluje, a&nbsp;nešťastný ve&nbsp;svém osamocení. V&nbsp;poledne, kdy slunce vystoupilo nejvýše na&nbsp;obloze, lehl jsem si&nbsp;do&nbsp;trávy a&nbsp;přemohl mě&nbsp;hluboký spánek. Předešlou noc jsem celou probděl, byl jsem rozrušen a&nbsp;oči jsem měl zardělé bděním a&nbsp;utrpením. Spánek mě&nbsp;osvěžil, a&nbsp;když jsem se&nbsp;probudil, vrátilo se&nbsp;mi&nbsp;vědomí, že&nbsp;jsem příslušníkem lidského rodu, a&nbsp;začal jsem uvažovat s&nbsp;větší rozvahou o&nbsp;minulých věcech. Ale zlosynova slova mi&nbsp;stále zněla v&nbsp;uších jako umíráček, připadala mi&nbsp;jako sen, ale přece byla jasnou a&nbsp;zdrcující skutečností.</span></p>
          <p class="chunk" data-nb-ref-number="21" data-nb-words="160" data-nb-chars="913"><span class="idea" data-nb-ref-number="21" id="idea21" data-nb-words="160" data-nb-chars="913">Slunce zatím sestoupilo níž k&nbsp;obzoru. Seděl jsem stále na&nbsp;břehu a&nbsp;sytil trýznivý hlad ovesnou plackou, když jsem náhle spatřil, jak blízko mě&nbsp;přistává rybářský člun. Jeden z&nbsp;mužů mi&nbsp;přinesl balíček. Byly v&nbsp;něm dopisy ze&nbsp;Ženevy a&nbsp;jeden dopis od&nbsp;Clervala. Prosil mě, abych za&nbsp;ním přijel. Psal, že&nbsp;ve&nbsp;Skotsku zbytečně marní čas, že&nbsp;přátelé, s&nbsp;nimiž se&nbsp;v&nbsp;Londýně sblížil, ho&nbsp;ve&nbsp;svých listech žádají, aby se&nbsp;vrátil a&nbsp;dokončil otevřená jednání o&nbsp;svých indických plánech. Nemůže už&nbsp;proto odjezd déle odkládat, ale protože je&nbsp;pravděpodobné, že&nbsp;se&nbsp;v&nbsp;Londýně zdrží jen krátce a&nbsp;že bude možná muset odcestovat co&nbsp;nejrychleji, prosí mě, abych mu&nbsp;poskytl svou společnost na&nbsp;tak dlouho, jak jen budu moci. Proto mě&nbsp;vyzýval, abych odjel ze&nbsp;svého odlehlého ostrova a&nbsp;setkal se&nbsp;s&nbsp;ním v&nbsp;Perthu, odkud bychom cestovali spolu na&nbsp;jih. Clervalův dopis mě&nbsp;vlastně znovu volal do&nbsp;života, a&nbsp;tak jsem rozhodl, že&nbsp;za&nbsp;dva dny opustím ostrov.</span></p>
          <p class="chunk" data-nb-ref-number="22" data-nb-words="150" data-nb-chars="907"><span class="idea" data-nb-ref-number="22" id="idea22" data-nb-words="150" data-nb-chars="907">Jenže ještě před odjezdem jsem musel splnit povinnost, která ve&nbsp;mně vyvolávala hrůzu. Bylo třeba připravit chemické přístroje na&nbsp;přepravu, a&nbsp;to znamenalo vejít do&nbsp;místnosti, kde jsem vykonával svou hnusnou práci, a&nbsp;vzít do&nbsp;rukou ony nástroje, na&nbsp;které jsem se&nbsp;díval jen s&nbsp;odporem. Příštího dne, za&nbsp;úsvitu, jsem sebral dostatečnou odvahu a&nbsp;odemkl dveře laboratoře. Na&nbsp;podlaze ležely rozházené zbytky napůl dokončeného tvora a&nbsp;mně téměř připadalo, jako bych byl znetvořil živé maso lidské bytosti. Chvíli jsem postál, musil jsem se&nbsp;totiž opanovat, a&nbsp;pak jsem vešel dovnitř. V&nbsp;chvějících se&nbsp;rukou jsem vynesl přístroje z&nbsp;místnosti, ale usoudil jsem, že&nbsp;bych tam neměl nechat ony zbytky, protože by&nbsp;mohly vyvolat hrůzu a&nbsp;podezření vesničanů. Vložil jsem je&nbsp;proto do&nbsp;koše, zatížil jej kameny a&nbsp;rozhodl se&nbsp;vhodit vše ještě tuto noc do&nbsp;moře. Pak jsem se&nbsp;posadil na&nbsp;břeh, abych tam vyčistil a&nbsp;uklidil své přístroje.</span></p>
          <p class="chunk" data-nb-ref-number="23" data-nb-words="125" data-nb-chars="732"><span class="idea" data-nb-ref-number="23" id="idea23" data-nb-words="125" data-nb-chars="732">Nic nebylo úplnější než změna, k&nbsp;níž došlo v&nbsp;mých pocitech od&nbsp;oné noci, kdy se&nbsp;objevil netvor. Dříve jsem pohlížel na&nbsp;svůj slib s&nbsp;chmurným zoufalstvím, jako na&nbsp;něco, co&nbsp;musí být vykonáno, ať&nbsp;budou následky jakékoli. Nyní mi&nbsp;připadalo, jako by&nbsp;mi&nbsp;někdo z&nbsp;očí sňal pásku a&nbsp;jako bych poprvé viděl jasně. Ani na&nbsp;jediný okamžik mě&nbsp;nenapadlo, že&nbsp;bych měl znovu začít svou práci. Hrozba, kterou jsem vyslechl, mi&nbsp;tížila mysl, ale naprosto jsem neuvažoval o&nbsp;tom, abych ji&nbsp;nějakým dobrovolným činem odvrátil. V&nbsp;duchu jsem usoudil, že&nbsp;vytvořit tvora stejného, jako byl ten, kterého jsem už&nbsp;jednou udělal, by&nbsp;byl projev nejhnusnějšího a&nbsp;nejsurovějšího sobectví, a&nbsp;vypudil jsem ze&nbsp;své mysli každou úvahu, která by&nbsp;mohla vést k&nbsp;odlišnému závěru.</span></p>
          <p class="chunk" data-nb-ref-number="24" data-nb-words="155" data-nb-chars="865"><span class="idea" data-nb-ref-number="24" id="idea24" data-nb-words="155" data-nb-chars="865">Mezi druhou a&nbsp;třetí hodinou ráno vyšel měsíc. Odnesl jsem koš na&nbsp;malou kocábku a&nbsp;vyplul asi čtyři míle od&nbsp;břehu. Všude bylo ticho a&nbsp;klid, jen několik rybářských člunů se&nbsp;vracelo na&nbsp;břeh. Měl jsem pocit, jako bych se&nbsp;chystal k&nbsp;nějakému strašnému zločinu, a&nbsp;rozhodně jsem se&nbsp;nechtěl s&nbsp;nikým setkat. V&nbsp;jednu chvíli zakryl temný mrak až&nbsp;dosud jasně svítící měsíc. Využil jsem náhlé tmy a&nbsp;hodil koš do&nbsp;moře. Naslouchal jsem bublavému zvuku, když klesal ke&nbsp;dnu, a&nbsp;pak jsem se&nbsp;plavil dál od&nbsp;toho místa. Obloha se&nbsp;zatáhla, ale vzduch byl svěží. Zdvihl se&nbsp;chladný severovýchodní vítr a&nbsp;tak mě&nbsp;osvěžil a&nbsp;naplnil příjemnými pocity, že&nbsp;jsem se&nbsp;rozhodl zatím zůstat na&nbsp;moři. Vložil jsem vesla do&nbsp;člunu a&nbsp;natáhl se&nbsp;na&nbsp;dno. Mraky zakryly měsíc, všechno tonulo ve&nbsp;tmě a&nbsp;jediné, co&nbsp;bylo slyšet, byl člun, jak přídí proráží vlny. Jejich šum mě&nbsp;ukolébával a&nbsp;zakrátko jsem tvrdě usnul.</span></p>
          <p class="chunk" data-nb-ref-number="25" data-nb-words="220" data-nb-chars="1260"><span class="idea" data-nb-ref-number="25" id="idea25" data-nb-words="220" data-nb-chars="1260">Nevím, jak dlouho to&nbsp;trvalo, ale když jsem se&nbsp;probudil, slunce již stálo dost vysoko na&nbsp;obloze. Vítr zesílil a&nbsp;vlny neustále ohrožovaly rovnováhu mé&nbsp;kocábky. Vál ze&nbsp;severovýchodu a&nbsp;zahnal mě&nbsp;daleko od&nbsp;břehu, od&nbsp;něhož jsem vyplul. Snažil jsem se&nbsp;člun obrátit, ale obával jsem se, že&nbsp;se&nbsp;mi&nbsp;ihned naplní vodou, jestliže se&nbsp;o&nbsp;to budu dále pokoušet. Nezbývalo mi&nbsp;proto nic jiného než dát se&nbsp;hnát větrem. Přiznám se, že&nbsp;mi&nbsp;chvilkami bylo úzko. Neměl jsem u&nbsp;sebe kompas a&nbsp;tak málo jsem se&nbsp;vyznal v&nbsp;této části země, že&nbsp;slunce pro mě&nbsp;nebylo žádnou pomocí. Hrozilo mi, že&nbsp;budu zahnán na&nbsp;širý oceán, kde mě&nbsp;bude čekat trýznivá smrt hlady, nebo mě&nbsp;pohltí nesmírné moře, které se&nbsp;kolem dunivě vzdouvalo. Plul jsem již mnoho hodin a&nbsp;trápila mě&nbsp;palčivá žízeň, předzvěst budoucího trápení. Pohlédl jsem na&nbsp;oblohu, pokrytou mraky prchajícími před větrem jen proto, aby za&nbsp;nimi nastoupily další. Pak jsem pohlédl na&nbsp;moře, které se&nbsp;mělo stát mým hrobem, a&nbsp;pomyslil jsem si: netvor bude zproštěn slibu! Vzpomínal jsem na&nbsp;Alžbětu, otce, Clervala i&nbsp;na všechny opuštěné přátele, na&nbsp;nichž si&nbsp;stvůra bude moci ukojit své krvavé a&nbsp;nelítostné vášně. Tato představa mě&nbsp;uvrhla do&nbsp;tak zoufalého a&nbsp;strašného rozjímání, že&nbsp;i&nbsp;teď, kdy stojím před koncem života, na&nbsp;to&nbsp;vzpomínám jenom s&nbsp;hrůzou.</span></p>
          <p class="chunk" data-nb-ref-number="26" data-nb-words="82" data-nb-chars="479"><span class="idea" data-nb-ref-number="26" id="idea26" data-nb-words="82" data-nb-chars="479">Takto uplynulo několik hodin, ale postupně, jak se&nbsp;slunce sklánělo k&nbsp;obzoru, ztišil se&nbsp;vítr v&nbsp;mírný vánek a&nbsp;obrovské vlny zmizely. Jenže pak nastalo silné vlnobití, z&nbsp;něhož se&nbsp;mi&nbsp;udělalo tak špatně, že&nbsp;jsem stěží udržel vesla v&nbsp;rukou. Náhle jsem spatřil na&nbsp;jihu vystupovat z&nbsp;moře obrys pevniny. Ačkoli jsem byl únavou a&nbsp;zoufalým napětím, které jsem tolik hodin prožíval, téměř vyčerpán, vehnala mi&nbsp;náhlá jistota na&nbsp;záchranu horký proud radosti do&nbsp;srdce a&nbsp;z&nbsp;očí mi&nbsp;vytryskly slzy.</span></p>
          <p class="chunk" data-nb-ref-number="27" data-nb-words="124" data-nb-chars="764"><span class="idea" data-nb-ref-number="27" id="idea27" data-nb-words="124" data-nb-chars="764">Jak proměnlivé jsou naše pocity a&nbsp;jak houževnatě lpí člověk na&nbsp;životě i&nbsp;v&nbsp;nejhlubším zoufalství! Z&nbsp;jednoho kusu svého oděvu jsem zhotovil plachtu a&nbsp;toužebně jsem namířil k&nbsp;pevnině. Pobřeží vypadalo divoce a&nbsp;skalnatě, když jsem ho&nbsp;však měl na&nbsp;dohled, zjistil jsem, že&nbsp;je&nbsp;obydleno. Zahlédl jsem u&nbsp;břehu lodi a&nbsp;náhle jsem byl přenesen zpět do&nbsp;civilizace. Pozorně jsem prohlížel zátočinu a&nbsp;s&nbsp;úlevou uvítal věž, jejíž špičku jsem zahlédl vyčnívat za&nbsp;malým výběžkem. Protože jsem byl zesláblý, rozhodl jsem se&nbsp;plavit přímo k&nbsp;městu, kde si&nbsp;nejspíše budu moci opatřit nějaké potraviny. Naštěstí jsem měl s&nbsp;sebou peníze. Když jsem obeplul výběžek, spatřil jsem pohledné městečko s&nbsp;dobrým přístavem. Se&nbsp;srdcem překypujícím radostí z&nbsp;nečekané záchrany jsem přirazil ke&nbsp;břehu.</span></p>
          <p class="chunk" data-nb-ref-number="28" data-nb-words="62" data-nb-chars="365"><span class="idea" data-nb-ref-number="28" id="idea28" data-nb-words="62" data-nb-chars="365">Když jsem přivazoval člun a&nbsp;shrnoval plachty, seběhl se&nbsp;zástup lidí. Můj příjezd je&nbsp;zřejmě velmi překvapil, jenže místo pomoci si&nbsp;jen šeptali a&nbsp;chovali se&nbsp;tak, že&nbsp;bych se&nbsp;za&nbsp;jiných okolností poněkud vylekal. Zjistil jsem však, že&nbsp;mluví anglicky, a&nbsp;proto jsem je&nbsp;tímto jazykem oslovil: „Přátelé, řekli byste mi&nbsp;laskavě, jak se&nbsp;jmenuje vaše město a&nbsp;kde vlastně jsem?“</span></p>
          <p class="chunk" data-nb-ref-number="29" data-nb-words="37" data-nb-chars="192"><span class="idea" data-nb-ref-number="29" id="idea29" data-nb-words="37" data-nb-chars="192">„To se&nbsp;brzy dozvíte,“ odvětil mi&nbsp;chraplavě jakýsi muž. „Možná, že&nbsp;jste přišel někam, kde se&nbsp;vám to&nbsp;nebude moc líbit. Ale kde se&nbsp;ubytujete, o&nbsp;tom se&nbsp;nikdo s&nbsp;vámi bavit nebude, za&nbsp;to&nbsp;vám ručím!“</span></p>
          <p class="chunk" data-nb-ref-number="30" data-nb-words="28" data-nb-chars="201"><span class="idea" data-nb-ref-number="30" id="idea30" data-nb-words="28" data-nb-chars="201">Cizincova drsná odpověď a&nbsp;hrozivě zamračené obličeje ostatních mě&nbsp;značně překvapily. „Proč mi&nbsp;tak nevlídně odpovídáte?“ zeptal jsem se. „U&nbsp;Angličanů přece nebývá zvykem vítat cizince tak nepohostinně.“</span></p>
          <p class="chunk" data-nb-ref-number="31" data-nb-words="13" data-nb-chars="88"><span class="idea" data-nb-ref-number="31" id="idea31" data-nb-words="13" data-nb-chars="88">„Nevím,“ odsekl neznámý, „jaké zvyky mají Angličané, ale zvykem <em>Irů</em> je&nbsp;nenávidět lotry!“</span></p>
          <p class="chunk" data-nb-ref-number="32" data-nb-words="70" data-nb-chars="431"><span class="idea" data-nb-ref-number="32" id="idea32" data-nb-words="70" data-nb-chars="431">Během této podivné rozmluvy se&nbsp;zástup rychle rozrůstal. Obličeje přítomných vyjadřovaly zvědavost i&nbsp;hněv, které mě&nbsp;udivovaly a&nbsp;do jisté míry i&nbsp;lekaly. Zeptal jsem se, kde je&nbsp;hostinec, avšak nikdo mi&nbsp;neodpověděl. Udělal jsem proto první krok a&nbsp;dav, který mě&nbsp;obstupoval, hrozivě zahučel. Tu&nbsp;ke&nbsp;mně přistoupil nevzhledný muž, poklepal mi&nbsp;na&nbsp;rameno a&nbsp;vyzval mě: „Pojďte se&nbsp;mnou, pane, musíte k&nbsp;panu Kirwinovi. Vysvětlíte mu, kdo jste.“</span></p>
          <p class="chunk" data-nb-ref-number="33" data-nb-words="15" data-nb-chars="85"><span class="idea" data-nb-ref-number="33" id="idea33" data-nb-words="15" data-nb-chars="85">„Kdo je&nbsp;pan Kirwin? Proč mu&nbsp;mám vysvětlovat, kdo jsem? Což tohle není svobodná země?“</span></p>
          <p class="chunk" data-nb-ref-number="34" data-nb-words="29" data-nb-chars="161"><span class="idea" data-nb-ref-number="34" id="idea34" data-nb-words="29" data-nb-chars="161">„To tedy je, pane, dost svobodná pro poctivé lidi. Pan Kirwin je&nbsp;soudce a&nbsp;vy mu&nbsp;musíte podat vysvětlení o&nbsp;smrti muže, kterého jsme tu&nbsp;našli v&nbsp;noci zavražděného.“</span></p>
          <p class="chunk" data-nb-ref-number="35" data-nb-words="88" data-nb-chars="524"><span class="idea" data-nb-ref-number="35" id="idea35" data-nb-words="88" data-nb-chars="524">Tato odpověď mě&nbsp;vyděsila, hned jsem se&nbsp;však opanoval. Ničeho jsem se&nbsp;nedopustil a&nbsp;mohl jsem to&nbsp;snadno dokázat. Proto jsem mlčky šel za&nbsp;svým průvodcem. Zavedl mě&nbsp;k&nbsp;jednomu z&nbsp;nejvýstavnějších domů v&nbsp;městě. Téměř jsem klesal hlady a&nbsp;únavou, byl jsem však obklopen davem, a&nbsp;považoval jsem proto za&nbsp;vhodnější vzchopit se, aby si&nbsp;mou slabost nemohli vykládat jako strach nebo přiznání viny. Netušil jsem tehdy, jaká pohroma mě&nbsp;za&nbsp;několik okamžiků stihne a&nbsp;jak mě&nbsp;svou hrůzou zoufalosti zbaví veškerého strachu z&nbsp;potupy nebo smrti.</span></p>
          <p class="chunk" data-nb-ref-number="36" data-nb-words="19" data-nb-chars="137"><span class="idea" data-nb-ref-number="36" id="idea36" data-nb-words="19" data-nb-chars="137">Nyní se&nbsp;trochu odmlčím, musím sebrat všechnu odvahu, abych dokázal přivolat vzpomínky na&nbsp;strašlivou událost, kterou vám podrobně vylíčím.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./frankenstein_029.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>