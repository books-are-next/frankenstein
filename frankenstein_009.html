<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola 1">
    <meta name="apple-mobile-web-app-capable" content="yes">
    <title>Kapitola 1</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./frankenstein_008.html">
    <link rel="next" href="./frankenstein_010.html">
    <meta name="nb-order" content="5">
    <link rel="self" href="frankenstein_009.html">
    <meta name="nb-identifier" content="shelleyova-frankenstein-43994da">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1455" data-nb-chars="8905">
    <nav role="doc-toc">
      <li><a href="frankenstein_005.html">Dopis I</a></li>
      <li><a href="frankenstein_006.html">Dopis II</a></li>
      <li><a href="frankenstein_007.html">Dopis III</a></li>
      <li><a href="frankenstein_008.html">Dopis IV</a>
        <ul>
          <li><a href="frankenstein_009.html">Kapitola 1</a></li>
          <li><a href="frankenstein_010.html">Kapitola 2</a></li>
          <li><a href="frankenstein_011.html">Kapitola 3</a></li>
          <li><a href="frankenstein_012.html">Kapitola 4</a></li>
          <li><a href="frankenstein_013.html">Kapitola 5</a></li>
          <li><a href="frankenstein_014.html">Kapitola 6</a></li>
          <li><a href="frankenstein_015.html">Kapitola 7</a></li>
          <li><a href="frankenstein_016.html">Kapitola 8</a></li>
          <li><a href="frankenstein_017.html">Kapitola 9</a></li>
          <li><a href="frankenstein_018.html">Kapitola 10</a></li>
          <li><a href="frankenstein_019.html">Kapitola 11</a></li>
          <li><a href="frankenstein_020.html">Kapitola 12</a></li>
          <li><a href="frankenstein_021.html">Kapitola 13</a></li>
          <li><a href="frankenstein_022.html">Kapitola 14</a></li>
          <li><a href="frankenstein_023.html">Kapitola 15</a></li>
          <li><a href="frankenstein_024.html">Kapitola 16</a></li>
          <li><a href="frankenstein_025.html">Kapitola 17</a></li>
          <li><a href="frankenstein_026.html">Kapitola 18</a></li>
          <li><a href="frankenstein_027.html">Kapitola 19</a></li>
          <li><a href="frankenstein_028.html">Kapitola 20</a></li>
          <li><a href="frankenstein_029.html">Kapitola 21</a></li>
          <li><a href="frankenstein_030.html">Kapitola 22</a></li>
          <li><a href="frankenstein_031.html">Kapitola&nbsp;23</a></li>
          <li><a href="frankenstein_032.html">Kapitola 24</a></li>
        </ul>
      </li>
      <li><a href="frankenstein_033.html">Deník kapitána Waltona, pokračování</a></li>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./frankenstein_008.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="10"><span class="idea" data-nb-ref-number="1" id="idea1" data-nb-words="2" data-nb-chars="10">Kapitola 1</span></h1>
        <section>
          <p class="chunk" data-nb-ref-number="2" data-nb-words="70" data-nb-chars="421"><span class="idea" data-nb-ref-number="2" id="idea2" data-nb-words="70" data-nb-chars="421">Narodil jsem se&nbsp;v&nbsp;Ženevě v&nbsp;jedné z&nbsp;nejpřednějších rodin republiky. Moji předkové zastávali místa radních a&nbsp;syndiků a&nbsp;můj otec vykonával mnoho let se&nbsp;ctí a&nbsp;věhlasem důležité veřejné funkce. Všichni, kdo ho&nbsp;znali, vážili si&nbsp;ho&nbsp;pro jeho bezúhonnost a&nbsp;neúnavnou péči o&nbsp;veřejné záležitosti. Od&nbsp;mládí byl neustále zaměstnán problémy své vlasti. Řada důvodů mu&nbsp;zabránila záhy se&nbsp;oženit a&nbsp;teprve ve&nbsp;zralém věku si&nbsp;založil rodinu.</span></p>
          <p class="chunk" data-nb-ref-number="3" data-nb-words="137" data-nb-chars="876"><span class="idea" data-nb-ref-number="3" id="idea3" data-nb-words="137" data-nb-chars="876">Protože okolnosti jeho sňatku vrhají světlo na&nbsp;jeho povahu, nemohu je&nbsp;nevylíčit. Jeden z&nbsp;jeho nejbližších přátel byl majitelem velkého prosperujícího obchodního podniku, ale řada nešťastných náhod ho&nbsp;přivedla na&nbsp;mizinu. Jmenoval se&nbsp;Beaufort, byl hrdý a&nbsp;ne­ústupný, a&nbsp;myšlenka, že&nbsp;by&nbsp;měl žít v&nbsp;nouzi a&nbsp;zapomnění ve&nbsp;stejném kraji, kde byl kdysi vážen pro své společenské postavení a&nbsp;štědrost, mu&nbsp;byla nesnesitelná. Když vyrovnal své dluhy co&nbsp;nejčestněji, odstěhoval se&nbsp;s&nbsp;dcerou do&nbsp;Lucernu, kde žil v&nbsp;odloučenosti a&nbsp;bídě. Otec miloval Beauforta jako nejupřímnější přítel a&nbsp;jeho odchod za&nbsp;tak nešťastných okolností ho&nbsp;velmi trápil. Trpce litoval falešné hrdosti svého přítele, která ho&nbsp;přiměla k&nbsp;chování tak neodpovídajícímu jejich vzájemnému vztahu. Doufal, že&nbsp;ho&nbsp;přesvědčí, aby s&nbsp;jeho úvěrem a&nbsp;pomocí začal nový život, a&nbsp;proto se&nbsp;snažil co&nbsp;nejrychleji objevit místo jeho pobytu.</span></p>
          <p class="chunk" data-nb-ref-number="4" data-nb-words="108" data-nb-chars="662"><span class="idea" data-nb-ref-number="4" id="idea4" data-nb-words="108" data-nb-chars="662">Beaufort však učinil důkladná opatření, aby zůstal v&nbsp;neznámu, a&nbsp;trvalo deset měsíců, než otec zjistil jeho úkryt. Pln radosti spěchal k&nbsp;domku ležícímu v&nbsp;chudobné uličce nedaleko řeky Reuss. Když tam vešel, přivítaly ho&nbsp;bída a&nbsp;zoufalství. Z&nbsp;trosek svého majetku zachránil Beaufort jen nepatrný obnos, který mu&nbsp;mohl zabezpečit jen několik měsíců bezpečného života. Doufal, že&nbsp;do&nbsp;té&nbsp;doby nalezne nějaké celkem slušně placené místo v&nbsp;obchodním světě. Tuto dobu proto trávil v&nbsp;nečinnosti a&nbsp;jeho zármutek se&nbsp;stal o&nbsp;to hlubším a&nbsp;bolestnějším, že&nbsp;měl čas na&nbsp;přemýšlení. To&nbsp;všechno na&nbsp;něj tak působilo, že&nbsp;po&nbsp;třech měsících ulehl nemocen na&nbsp;lůžko, zcela neschopen pohybu.</span></p>
          <p class="chunk" data-nb-ref-number="5" data-nb-words="60" data-nb-chars="386"><span class="idea" data-nb-ref-number="5" id="idea5" data-nb-words="60" data-nb-chars="386">Jeho dcera ho&nbsp;ošetřovala s&nbsp;nekonečnou něžností, sledovala však se&nbsp;zoufalstvím, že&nbsp;jejich malá rezerva mizí bez jakékoli naděje na&nbsp;pomoc. Ale Karolína Beaufortová byla žena neobyčejné povahy a&nbsp;její odvaha jí&nbsp;pomáhala čelit nesnázím. Opatřila si&nbsp;prostou práci, pletla ze&nbsp;slámy a&nbsp;nejrůznějšími způsoby se&nbsp;jí&nbsp;dařilo vydělávat si&nbsp;nutnou mzdu, která jim stěží stačila k&nbsp;uhájení holého života.</span></p>
          <p class="chunk" data-nb-ref-number="6" data-nb-words="91" data-nb-chars="518"><span class="idea" data-nb-ref-number="6" id="idea6" data-nb-words="91" data-nb-chars="518">Tak uplynulo několik měsíců. Jejímu otci se&nbsp;vedlo hůř a&nbsp;hůř. Musela stále víc času věnovat péči o&nbsp;něj, peněz bylo stále méně, a&nbsp;po deseti měsících jí&nbsp;otec zemřel v&nbsp;náručí. Zůstala úplně opuštěná a&nbsp;bez haléře. Tato poslední rána ji&nbsp;přemohla. Když můj otec vstoupil do&nbsp;místnosti, klečela s&nbsp;hořkým pláčem u&nbsp;Beaufortovy rakve. Můj otec přišel k&nbsp;nešťastné dívce jako anděl spásy. Svěřila se&nbsp;do&nbsp;jeho péče. Po&nbsp;pohřbu ji&nbsp;odvedl do&nbsp;Ženevy a&nbsp;umístil ji&nbsp;do&nbsp;rodiny svých příbuzných. Dva roky poté se&nbsp;Karolína stala jeho manželkou.</span></p>
          <p class="chunk" data-nb-ref-number="7" data-nb-words="207" data-nb-chars="1288"><span class="idea" data-nb-ref-number="7" id="idea7" data-nb-words="207" data-nb-chars="1288">Otec byl mnohem starší než matka, ale přes tento věkový rozdíl je&nbsp;těsnými pouty spojovala oddaná láska. Otec se&nbsp;vždy vyznačoval velkým smyslem pro spravedlnost a&nbsp;podle jeho názoru měla láska jen tehdy cenu, byla-li silná. Snad byl kdysi již zamilován a&nbsp;tehdy zjistil, že&nbsp;si&nbsp;jeho milovaná nezaslouží jeho lásky a&nbsp;citu, a&nbsp;tak dával přednost jiným vyzkoušeným hodnotám. Jeho láska k&nbsp;matce, v&nbsp;níž byly zahrnuty i&nbsp;vděčnost a&nbsp;zbožňování, lišila se&nbsp;zcela od&nbsp;pošetilé zamilovanosti starších mužů. A&nbsp;navíc byl jeho cit proniknut úctou k&nbsp;matčinu charakteru a&nbsp;touhou alespoň částečně odčinit utrpení, které prožila a&nbsp;které dodávalo nevýslovný půvab celé její osobnosti. Otec udělal vše, aby vyhověl každému jejímu přání a&nbsp;aby jí&nbsp;usnadnil život. Snažil se&nbsp;ji&nbsp;uchránit před sebedrsnějším větrem, tak jako zahradník chrání krásnou exotickou rostlinu, a&nbsp;obklopovat ji&nbsp;vším, co&nbsp;by&nbsp;mohlo vyvolat radost v&nbsp;její něžné a&nbsp;laskavé mysli. Její zdraví, a&nbsp;dokonce i&nbsp;klid její až&nbsp;dosud vyrovnané mysli byly otřeseny vším, co&nbsp;prožila. Během dvou let, které předcházely jejich sňatku, vzdal se&nbsp;otec postupně všech svých veřejných funkcí a&nbsp;ihned po&nbsp;sňatku odjeli oba do&nbsp;Itálie, jejíž příjemné podnebí jim více vyhovovalo. Změna prostředí a&nbsp;cesty po&nbsp;této kouzelné zemi zapůsobily blahodárně na&nbsp;matčino otřesené zdraví.</span></p>
          <p class="chunk" data-nb-ref-number="8" data-nb-words="169" data-nb-chars="1040"><span class="idea" data-nb-ref-number="8" id="idea8" data-nb-words="169" data-nb-chars="1040">Po&nbsp;Itálii procestovali Německo a&nbsp;Francii. Já, jejich nejstarší dítě, jsem se&nbsp;narodil v&nbsp;Neapoli a&nbsp;od útlého dětství jsem je&nbsp;doprovázel na&nbsp;jejich toulkách. Několik let jsem zůstával jejich jediným dítětem. Jejich vzájemná oddanost byla hluboká, ale zdroj lásky, jíž mě&nbsp;zahrnovali, byl nevyčerpatelný. Mými prvními vzpomínkami jsou matčiny něžné pozornosti a&nbsp;otcův úsměv plný laskavé radosti, s&nbsp;nímž na&nbsp;mě&nbsp;pohlížel. Byl jsem jejich hračkou a&nbsp;jejich idolem, a&nbsp;snad i&nbsp;něčím víc&nbsp;– jejich dítětem, nevinným a&nbsp;bezmocným tvorem darovaným jim nebesy, aby ho&nbsp;vychovali v&nbsp;dobrého člověka. Jeho osud byl v&nbsp;jejich rukou a&nbsp;jen na&nbsp;tom, jak splní své povinnosti vůči němu, záviselo, bude-li šťastný, nebo bídný. Byli si&nbsp;hluboce vědomi toho, co&nbsp;dluží bezmocnému tvorečku, jemuž dali život, a&nbsp;navíc je&nbsp;k&nbsp;němu poutal něžný cit. A&nbsp;tak si&nbsp;lze představit, že&nbsp;se&nbsp;mi&nbsp;každičkou hodinu mého dětství dostávalo od&nbsp;nich důkazů trpělivosti, shovívavosti a&nbsp;sebezapření; současně jsem však byl voděn na&nbsp;hedvábné šňůrce a&nbsp;celé dětství mi&nbsp;připadalo jako jediný proud radosti.</span></p>
          <p class="chunk" data-nb-ref-number="9" data-nb-words="230" data-nb-chars="1390"><span class="idea" data-nb-ref-number="9" id="idea9" data-nb-words="230" data-nb-chars="1390">Dlouhou dobu jsem byl jejich jediným potomkem. Matka velmi toužila po&nbsp;dceři, ale stále jsem zůstával sám. Když mi&nbsp;bylo téměř pět, vypravili se&nbsp;rodiče na&nbsp;výlet do&nbsp;Itálie a&nbsp;strávili týden na&nbsp;březích jezera Como. Jejich soucit s&nbsp;utrpením je&nbsp;čas od&nbsp;času přiměl k&nbsp;návštěvám chudých. Pro matku to&nbsp;znamenalo víc než povinnost, byla to&nbsp;nutnost i&nbsp;potřeba&nbsp;– vzpomínka na&nbsp;vlastní utrpení a&nbsp;vysvobození ji&nbsp;vedla k&nbsp;tomu, aby sama také vystupovala jako anděl spásy. Na&nbsp;jedné procházce upoutala pozornost mých rodičů chudá chatrč skrytá v&nbsp;údolí; byla totiž v&nbsp;mimořádně bezútěšném stavu. Houf dětí v&nbsp;hadrech, batolících se&nbsp;kolem, svědčil o&nbsp;nejstrašnější nouzi. Když jednoho dne otec odjel do&nbsp;Milána, navštívila matka se&nbsp;mnou tuto chatrč. Zastihla tam rolníka a&nbsp;jeho ženu, sedřené a&nbsp;shrbené starostmi a&nbsp;dřinou, jak rozdělují skrovné jídlo pěti hladovým dětem. Mezi nimi byla holčička, která víc než druhé děti upoutala matčinu pozornost. Vypadala, jako by&nbsp;k&nbsp;nim nepatřila. Čtyři ostatní děti byly malí osmahlí tuláčci s&nbsp;černýma očima; dívenka byla drobná, s&nbsp;velmi bílou pletí. Vlasy se&nbsp;jí&nbsp;skvěly jako třpytivé zlato a&nbsp;přes nuzné oblečení jí&nbsp;na&nbsp;hlavě vytvářely vznešenou korunu. Měla jasné a&nbsp;široké čelo, modré oči bez mráčku a&nbsp;rty i&nbsp;tahy obličeje vyjadřovaly takovou líbeznou něhu, že&nbsp;kdokoli na&nbsp;ni&nbsp;pohlédl, musel ji&nbsp;považovat za&nbsp;zcela odlišnou bytost, seslanou z&nbsp;nebes a&nbsp;nesoucí na&nbsp;sobě nadpozemskou pečeť.</span></p>
          <p class="chunk" data-nb-ref-number="10" data-nb-words="135" data-nb-chars="824"><span class="idea" data-nb-ref-number="10" id="idea10" data-nb-words="135" data-nb-chars="824">Vesničanka si&nbsp;povšimla, jak se&nbsp;matka se&nbsp;zvědavým obdivem zahleděla na&nbsp;tuto krásnou dívenku, a&nbsp;ochotně vyprávěla její příběh. Nebylo to&nbsp;její dítě, ale dcera milánského šlechtice. Matka byla Němka a&nbsp;zemřela při porodu. Hledali tedy kojnou a&nbsp;svěřili ji&nbsp;jí. Tehdy se&nbsp;jim vedlo lépe, nebyli ještě dlouho svoji a&nbsp;jejich nejstarší dítě právě přišlo na&nbsp;svět. Otec jejich svěřenkyně byl jedním z&nbsp;Italů, kteří v&nbsp;sobě živili vzpomínku na&nbsp;antickou slávu Itálie&nbsp;– jeden z&nbsp;oněch <em>schiavi ognor frementi</em><sup id="fnref:1"><a href="#fn:1" class="footnote-ref" role="doc-noteref">1</a></sup>, kteří usilovali o&nbsp;získání svobody pro svou vlast. Stal se&nbsp;obětí svého poslání. Nikdo neví, zda je&nbsp;mrtev, nebo zda stále ještě úpí v&nbsp;rakouských žalářích. Majetek mu&nbsp;zkonfiskovali, dítě zůstalo samo a&nbsp;bez prostředků. A&nbsp;tak holčička žila dále u&nbsp;pěstounů a&nbsp;rozkvétala v&nbsp;chudém příbytku, krásnější než zahradní růže mezi černým ostružiním.</span></p>
          <p class="chunk" data-nb-ref-number="11" data-nb-words="112" data-nb-chars="691"><span class="idea" data-nb-ref-number="11" id="idea11" data-nb-words="112" data-nb-chars="691">Po&nbsp;návratu z&nbsp;Milána mě&nbsp;otec našel v&nbsp;hale naší vily při hře s&nbsp;dítětem půvabnějším než andílci na&nbsp;obrazech, s&nbsp;bytostí, která svým zjevem vše kolem sebe rozzařovala a&nbsp;která se&nbsp;pohybovala s&nbsp;půvabem a&nbsp;lehkostí horských kamzíků. Vše se&nbsp;brzy vysvětlilo. S&nbsp;otcovým souhlasem přiměla matka venkovské pěstouny, aby jí&nbsp;zcela přenechali svou svěřenkyni. Měli rádi toho sladkého sirotka, jehož přítomnost cítili jako požehnání. Měli ho&nbsp;však ponechat v&nbsp;chudobě a&nbsp;nedostatku, když mu&nbsp;osud nabízel tak lákavou příležitost? Poradili se&nbsp;s&nbsp;vesnickým farářem a&nbsp;Alžběta Lavenzová se&nbsp;stala obyvatelkou domova mých rodičů, kde se&nbsp;mi&nbsp;stala víc než sestrou&nbsp;– krásnou a&nbsp;milovanou společnicí všech mých činů a&nbsp;radostí.</span></p>
          <p class="chunk" data-nb-ref-number="12" data-nb-words="129" data-nb-chars="766"><span class="idea" data-nb-ref-number="12" id="idea12" data-nb-words="129" data-nb-chars="766">Všichni Alžbětu milovali. Horoucí a&nbsp;téměř zbožňující láska, s&nbsp;níž na&nbsp;ni&nbsp;každý pohlížel, stala se&nbsp;pro mě, který se&nbsp;na&nbsp;ní&nbsp;podílel stejným dílem, pýchou i&nbsp;potěšením. V&nbsp;předvečer Alžbětina příchodu k&nbsp;nám mi&nbsp;matka řekla škádlivě: „Mám pěkný dárek pro svého Viktora&nbsp;– zít­ra ho&nbsp;dostaneš.“ A&nbsp;když mi&nbsp;nazítří představila Alžbětu jako slíbený dárek, vzal jsem s&nbsp;dětskou vážností její slova doslova a&nbsp;pohlížel jsem na&nbsp;Alžbětu jako na&nbsp;své vlastnictví&nbsp;– které musím chránit, milovat a&nbsp;hýčkat. Všechnu chválu, která na&nbsp;ni&nbsp;dopadla, jsem přijímal, jako by&nbsp;byla vyslovována mému majetku. Oslovovali jsme se&nbsp;navzájem jako bratranec a&nbsp;sestřenice. Žádné slovo, žádný výraz však nemohl vyjádřit druh vztahu, který ji&nbsp;ke&nbsp;mně poutal&nbsp;– mou víc než sestru, neboť až&nbsp;do&nbsp;smrti byla pouze mou.</span></p>
        </section>
        <section>
        </section>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="13" data-nb-words="5" data-nb-chars="33"><span class="idea" data-nb-ref-number="13" id="idea13" data-nb-words="5" data-nb-chars="33"><p>Neustále se&nbsp;vzpírající otroci. <a href="#fnref:1" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./frankenstein_010.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>